<h1 id="ctverec">Čtverec
<a href="#ctverec" class="header-link">#</a>
</h1>
<p>Teď se vrátíme do základní školy a zkusíme si napsat program,
který vypočítá obsah a obvod čtverce, u kterého známe délku strany.</p>
<p>Vytvoř si v editoru nový soubor a ulož ho do adresáře pro dnešní lekci
pod jménem <code>ctverec.py</code>.
Zkus do něj napsat program, který spočítá a vypíše obvod a obsah čtverce
se stranou 356 cm.</p>
<p>Po spuštění by se mělo vypsat něco jako:</p>
<div class="highlight"><pre><code>Obvod čtverce se stranou 356 cm je 1424 cm
Obsah čtverce se stranou 356 cm je 126736 cm2
</code></pre></div><p>Pro připomenutí, obvod čtverce se stranou <var>a</var>
se dá vypočítat jako <var>O</var> = 4<var>a</var>
a obsah jako <var>S</var> = <var>a</var>².</p>
<div class="admonition note"><p class="admonition-title">Matematika!</p>
<p>Doufám, že tenhle příklad nikoho neodradí,
ale „počítač“ je holt od slova <em>počítat</em>.
Není třeba se děsit;
na základy programování si vystačíme s matematickými
znalostmi ze základní školy.</p>
</div><p>Výsledky by měl spočítat Python; číslo 1424 nebo 126736 přímo do programu nepiš.<br>
Jestli si nevíš rady, podívej se na program <code>printing.py</code>
z <a href="naucse:page?lesson=beginners/print">lekce o <code>print</code></a>, kde jeden řádek dělá něco podobného.</p>
<p>Až budeš mít program hotový, nebo až budeš chtít vyzkoušet rozepsaný kousek,
spusť ho:</p>
<ul>
<li>pokud ti už na začátku příkazové řádky nesvítí <code>(venv)</code>,
aktivuj si virtuální prostředí,</li>
<li>pomocí <code>cd</code> donaviguj do adresáře s programem,</li>
<li>zadej <code>python ctverec.py</code>.</li>
</ul>
<p>Funguje? Jestli ne, oprav ho a zkus to znovu!
Když už jsi v příkazové řádce ve správném adresáři, spuštění znamená zadat
znovu příkaz <code>python ctverec.py</code>.
Abys to nemusel/a celé psát, můžeš se k předchozímu příkazu vrátit
pomocí šipky nahoru, <kbd>↑</kbd>.</p>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <p>Program, který vypíše správný výsledek, může vypadat třeba takhle:</p>
<span></span><div class="highlight"><pre><span></span><span class="nb">print</span><span class="p">(</span><span class="s1">&#39;Obvod čtverce se stranou 356 cm je&#39;</span><span class="p">,</span> <span class="mi">4</span> <span class="o">*</span> <span class="mi">356</span><span class="p">,</span> <span class="s1">&#39;cm&#39;</span><span class="p">)</span>
<span></span><span class="nb">print</span><span class="p">(</span><span class="s1">&#39;Obsah čtverce se stranou 356 cm je&#39;</span><span class="p">,</span> <span class="mi">356</span> <span class="o">*</span> <span class="mi">356</span><span class="p">,</span> <span class="s1">&#39;cm2&#39;</span><span class="p">)</span>
<span></span></pre></div>
    </div>
</div>

<h2 id="mensi_ctverec">Menší čtverec
<a href="#mensi_ctverec" class="header-link">#</a>
</h2>
<p>Jestli všechno funguje, zkus změnit program tak,
aby počítal obsah a obvod čtverce o straně 123 cm.</p>
<div class="solution" id="solution-1">
    <h3>Řešení</h3>
    <div class="solution-cover">
        <a href="naucse:solution?solution=1"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="nb">print</span><span class="p">(</span><span class="s1">&#39;Obvod čtverce se stranou 123 cm je&#39;</span><span class="p">,</span> <span class="mi">4</span> <span class="o">*</span> <span class="mi">123</span><span class="p">,</span> <span class="s1">&#39;cm&#39;</span><span class="p">)</span>
<span></span><span class="nb">print</span><span class="p">(</span><span class="s1">&#39;Obsah čtverce se stranou 123 cm je&#39;</span><span class="p">,</span> <span class="mi">123</span> <span class="o">*</span> <span class="mi">123</span><span class="p">,</span> <span class="s1">&#39;cm2&#39;</span><span class="p">)</span>
<span></span></pre></div>
    </div>
</div>

<h2 id="promenne">Proměnné
<a href="#promenne" class="header-link">#</a>
</h2>
<p>Zvládneš to i pro stranu 3945 cm, 832 cm, 956 cm?
Baví tě přepisování čísel?
Kdyby byl program delší (několikastránkový),
jak bys zajistil/a, že jedno z těch čísel nepřehlédneš?</p>
<p>Existuje způsob, jak program napsat,
aniž bys musela pokaždé přepisovat všechna čísla:
stranu čtverce si „pojmenuješ“ a potom používáš jenom její jméno.
V Pythonu na pojmenovávání hodnot slouží <em>proměnné</em> (angl. <em>variables</em>).
Používají se takto:</p>
<div class="highlight"><pre><span></span><span class="n">strana</span> <span class="o">=</span> <span class="mi">123</span>
<span class="nb">print</span><span class="p">(</span><span class="s1">&#39;Obvod čtverce se stranou&#39;</span><span class="p">,</span> <span class="n">strana</span><span class="p">,</span> <span class="s1">&#39;je&#39;</span><span class="p">,</span> <span class="mi">4</span> <span class="o">*</span> <span class="n">strana</span><span class="p">,</span> <span class="s1">&#39;cm&#39;</span><span class="p">)</span>
<span class="nb">print</span><span class="p">(</span><span class="s1">&#39;Obsah čtverce se stranou&#39;</span><span class="p">,</span> <span class="n">strana</span><span class="p">,</span> <span class="s1">&#39;je&#39;</span><span class="p">,</span> <span class="n">strana</span> <span class="o">*</span> <span class="n">strana</span><span class="p">,</span> <span class="s1">&#39;cm2&#39;</span><span class="p">)</span>
</pre></div><p>Neboli: napíšeš jméno, pak rovnítko a za rovnítkem výraz,
jehož hodnota se do proměnné <em>přiřadí</em>.
Když potom napíšeš jméno proměnné ve výrazu,
použije se zapamatovaná hodnota.</p>
<div class="admonition style-note"><p>Je zvykem dát před i za rovnítko po jedné mezeře.</p>
</div><p>To nás vede k jedné ze základních programátorských
zásad: „neopakuj se“ (anglicky <em>Don't repeat yourself</em>, <abbr class="initialism">DRY</abbr>).
Když se někde opakuje stejná hodnota, stejný výraz
nebo stejný kus kódu,
dobrý programátor
ten kus programu <em>pojmenuje</em>
a dál pak používá jen jméno.
Často se totiž stává, že je program potřeba změnit –
buď je v něm chyba nebo se změní zadání.
A potom je mnohem jednodušší změnu udělat jen na jednom místě.</p>
<p>Kromě toho dobrá jména usnadňují čtení programu:
u <code>4 * 183</code> není moc jasné, co ta čísla znamenají.
Výraz <code>4 * strana</code> je na tom mnohem líp.</p>
<div class="admonition extra-activity"><h2 id="kruhy">Kruhy
<a href="#kruhy" class="header-link">#</a>
</h2>
<p><em>Tohle je příklad navíc! Klidně ho přeskoč.</em></p>
<p>Změna zadání!
Zkus program doplnit tak, aby kromě čtverce počítal
i obvod a obsah kruhu se stejným poloměrem,
jakou má čtverec stranu.</p>
<p>Pro připomenutí, obvod kruhu s poloměrem <var>r</var>
je <var>o</var> = 2π<var>r</var>, obsah <var>S</var> = π<var>r</var>²
a π je zhruba 3,1415926.</p>
<p>Všechna čísla, která matematici označují jen jedním
písmenkem (klidně řeckým), vhodně pojmenuj.</p>
</div><h2 id="komentare">Komentáře
<a href="#komentare" class="header-link">#</a>
</h2>
<p>Program si teď zpřehledníme <em>komentářem</em>.
V Pythonu komentář začíná dvojkřížkem (<code>#</code>),
za který můžeš napsat úplně cokoliv – až do konce
řádku bude Python všechno ignorovat.</p>
<p>Komentáře jsou důležité: programy nečte jen počítač, ale i lidé.
Do komentářů si můžeš poznamenat, co dělá celý program,
vysvětlit, jak funguje nějaká složitější část,
nebo vyjasnit něco, co není jasné přímo z programu.</p>
<p>Vždycky, když píšeš program, snaž se vžít do role někoho,
kdo potom ten program bude číst,
a všechno, co by mohlo být nejasné, upřesnit v komentářích.
(Nejčastěji to budeš číst sám/sama, třeba po několika měsících,
takže tím pomáháš sám/sama sobě!)</p>
<div class="highlight"><pre><span></span><span class="c1"># Tento program počítá obvod a obsah čtverce.</span>

<span class="n">strana</span> <span class="o">=</span> <span class="mi">123</span>  <span class="c1"># v centimetrech</span>
<span class="nb">print</span><span class="p">(</span><span class="s1">&#39;Obvod čtverce se stranou&#39;</span><span class="p">,</span> <span class="n">strana</span><span class="p">,</span> <span class="s1">&#39;je&#39;</span><span class="p">,</span> <span class="mi">4</span> <span class="o">*</span> <span class="n">strana</span><span class="p">,</span> <span class="s1">&#39;cm&#39;</span><span class="p">)</span>
<span class="nb">print</span><span class="p">(</span><span class="s1">&#39;Obsah čtverce se stranou&#39;</span><span class="p">,</span> <span class="n">strana</span><span class="p">,</span> <span class="s1">&#39;je&#39;</span><span class="p">,</span> <span class="n">strana</span> <span class="o">*</span> <span class="n">strana</span><span class="p">,</span> <span class="s1">&#39;cm2&#39;</span><span class="p">)</span>
</pre></div><div class="admonition style-note"><p>Píšeš-li komentáš na stejný řádek jako kód, je zvykem před <code>#</code> dát dvě
mezery (nebo i víc).
Za <code>#</code> pak patří právě jedna.</p>
</div><h2 id="nacitani_vstupu">Načítání vstupu
<a href="#nacitani_vstupu" class="header-link">#</a>
</h2>
<p>Nakonec se podíváme, jak zařídit, aby číslo nemuselo být
zapsáno v programu, ale aby ho mohl uživatel zadat sám.</p>
<p>Stejně jako když ses naučil/a používat <code>print</code>
i tady jen řeknu, že na to použijeme <em>funkce</em>.
Detaily si vysvětlíme později;
pro teď to budou kouzelná zaříkadla.</p>
<div class="admonition warning"><p>Pozor, záleží na typu hodnoty, který chceš získat: text nebo číslo.
Vybírej pečlivě!</p>
</div><ul>
<li><p>Chceš-li načíst <strong>text</strong>, použij:</p>
<div class="highlight"><pre><span></span><span class="n">promenna</span> <span class="o">=</span> <span class="nb">input</span><span class="p">(</span><span class="s1">&#39;Zadej text: &#39;</span><span class="p">)</span>
</pre></div></li>
<li><p>Chceš-li načíst <strong>celé číslo</strong>, použij:</p>
<div class="highlight"><pre><span></span><span class="n">promenna</span> <span class="o">=</span> <span class="nb">int</span><span class="p">(</span><span class="nb">input</span><span class="p">(</span><span class="s1">&#39;Zadej číslo: &#39;</span><span class="p">))</span>
</pre></div></li>
<li><p>Chceš-li načíst <strong>desetinné číslo</strong>, použij:</p>
<div class="highlight"><pre><span></span><span class="n">promenna</span> <span class="o">=</span> <span class="nb">float</span><span class="p">(</span><span class="nb">input</span><span class="p">(</span><span class="s1">&#39;Zadej číslo: &#39;</span><span class="p">))</span>
</pre></div></li>
</ul>
<p>Místo textu <code>'Zadej …'</code> se dá napsat i jiná výzva.
A výsledek se samozřejmě dá uložit i do jiné proměnné než <code>promenna</code>.</p>
<p>Hotový program může vypadat takto:</p>
<div class="highlight"><pre><span></span><span class="c1"># Tento program počítá obvod a obsah čtverce.</span>

<span class="n">strana</span> <span class="o">=</span> <span class="nb">float</span><span class="p">(</span><span class="nb">input</span><span class="p">(</span><span class="s1">&#39;Zadej stranu čtverce v centimetrech: &#39;</span><span class="p">))</span>
<span class="nb">print</span><span class="p">(</span><span class="s1">&#39;Obvod čtverce se stranou&#39;</span><span class="p">,</span> <span class="n">strana</span><span class="p">,</span> <span class="s1">&#39;je&#39;</span><span class="p">,</span> <span class="mi">4</span> <span class="o">*</span> <span class="n">strana</span><span class="p">,</span> <span class="s1">&#39;cm&#39;</span><span class="p">)</span>
<span class="nb">print</span><span class="p">(</span><span class="s1">&#39;Obsah čtverce se stranou&#39;</span><span class="p">,</span> <span class="n">strana</span><span class="p">,</span> <span class="s1">&#39;je&#39;</span><span class="p">,</span> <span class="n">strana</span> <span class="o">*</span> <span class="n">strana</span><span class="p">,</span> <span class="s1">&#39;cm2&#39;</span><span class="p">)</span>
</pre></div>