<h1 id="spousteci_moduly">Spouštěcí moduly
<a href="#spousteci_moduly" class="header-link">#</a>
</h1>
<p>Automatické testy musí projít „bez dozoru“.
V praxi se často automaticky spouští, případné chyby se automaticky
oznamují (např. e-mailem) a fungující otestovaný kód se automaticky
začne používat dál (nebo se rovnou vydá zákazníkům).</p>
<p>Co to znamená pro nás?
Funkce <code>input</code> v testech nefunguje. Nemá koho by se zeptala; „za klávesnicí“
nemusí nikdo sedět.</p>
<p>To může někdy „ztěžovat práci“. Ukážeme si to na složitějším projektu:
na Kámen-Nůžky-Papír.</p>
<p>Kód pro Kámen-Nůžky-Papír může, velice zjednodušeně, vypadat zhruba takto:</p>
<div class="highlight"><pre><span></span><span class="kn">import</span> <span class="nn">random</span>  <span class="c1"># (příp. import jiných věcí, které budou potřeba)</span>

<span class="n">tah_pocitace</span> <span class="o">=</span> <span class="s1">&#39;kámen&#39;</span>
<span class="n">tah_hrace</span> <span class="o">=</span> <span class="nb">input</span><span class="p">(</span><span class="s1">&#39;Co chceš hrát (kámen, nůžky, papír)? &#39;</span><span class="p">)</span>

<span class="c1"># (tady reálně bude spousta zanořených ifů)</span>
<span class="k">if</span> <span class="n">tah_hrace</span> <span class="o">==</span> <span class="s1">&#39;papír&#39;</span><span class="p">:</span>
    <span class="nb">print</span><span class="p">(</span><span class="s1">&#39;Vyhrál/a jsi!&#39;</span><span class="p">)</span>
<span class="k">else</span><span class="p">:</span>
    <span class="nb">print</span><span class="p">(</span><span class="s1">&#39;Nevyhrál/a jsi...&#39;</span><span class="p">)</span>
</pre></div><p>Když tenhle modul naimportuješ, Python v něm postupně, odshora dolů,
provede všechny příkazy.</p>
<p>První příkaz, <code>import</code>, jen zpřístupní nějaké proměnné a funkce;
je-li importovaný modul správně napsaný, nemá vedlejší účinek.
Definice funkcí (příkazy <code>def</code> a všechno v nich) podobně jen definují funkce.
Ale zavoláním funkce <code>input</code> se spustí interakce: program potřebuje vstup
od uživatele.</p>
<p>Importuješ-li tenhle modul z testů, <code>input</code> selže a import se nepovede.</p>
<div class="admonition note"><p>A kdybys modul importoval/a odjinud – například bys chtěl/a tuhle
funkčnost použít v nějaké jiné hře – uživatel si bude muset v rámci importu
zahrát Kámen-Nůžky-Papír!</p>
</div><p>Volání funkce <code>input</code> je vedlejší efekt.
Je potřeba ho odstranit.
Importovatelné moduly by měly pouze dát k dispozici nějaké funkce nebo hodnoty.
Dej tedy hru do funkce:</p>
<div class="highlight"><pre><span></span><span class="c1"># knp.py -- importovatelný modul</span>

<span class="kn">import</span> <span class="nn">random</span>  <span class="c1"># (příp. import jiných věci, které budou potřeba)</span>

<span class="k">def</span> <span class="nf">hrej_hru</span><span class="p">():</span>
    <span class="n">tah_pocitace</span> <span class="o">=</span> <span class="s1">&#39;kámen&#39;</span>
    <span class="n">tah_hrace</span> <span class="o">=</span> <span class="nb">input</span><span class="p">(</span><span class="s1">&#39;Co chceš hrát (kámen, nůžky, papír)? &#39;</span><span class="p">)</span>

    <span class="c1"># (tady reálně bude spousta zanořených ifů)</span>
    <span class="k">if</span> <span class="n">tah_hrace</span> <span class="o">==</span> <span class="s1">&#39;papír&#39;</span><span class="p">:</span>
        <span class="nb">print</span><span class="p">(</span><span class="s1">&#39;Vyhrál/a jsi!&#39;</span><span class="p">)</span>
    <span class="k">else</span><span class="p">:</span>
        <span class="nb">print</span><span class="p">(</span><span class="s1">&#39;Nevyhrál/a jsi...&#39;</span><span class="p">)</span>
</pre></div><p>No jo, ale po takovém odstranění
už nejde jednoduše spustit hra! Co s tím?</p>
<p>Můžeš na to vytvořit nový modul, ve kterém bude jenom volání funkce:</p>
<div class="highlight"><pre><span></span><span class="c1"># hra.py -- spouštěcí modul</span>

<span class="kn">import</span> <span class="nn">knp</span>

<span class="n">knp</span><span class="o">.</span><span class="n">hrej_hru</span><span class="p">()</span>
</pre></div><p>Tenhle modul nebudeš moci testovat (protože nepřímo volá funkci <code>input</code>),
ale můžeš ho spustit, když si budeš chtít zahrát.
Protože k němu nemáš napsané testy, nepoznáš
z nich, když se takový spouštěcí modul rozbije.
Spouštěcí modul by proto měl být co nejjednodušší – jeden import a jedno volání.</p>
<p>Původní modul teď můžeš importovat bez obav – ať už z testů nebo z jiných
modulů.
Pořád se ale, kvůli funkcím <code>input</code> a <code>print</code>, špatně testuje.
Aby se testoval líp, můžeš kousek funkčnosti dát do jiné funkce:</p>
<div class="highlight"><pre><span></span><span class="c1"># knp.py -- importovatelný modul</span>

<span class="kn">import</span> <span class="nn">random</span>  <span class="c1"># (příp. import jiných věci, které budou potřeba)</span>

<span class="k">def</span> <span class="nf">vyhodnot</span><span class="p">(</span><span class="n">tah_pocitace</span><span class="p">,</span> <span class="n">tah_hrace</span><span class="p">):</span>
    <span class="c1"># (tady reálně bude spousta zanořených ifů)</span>
    <span class="k">if</span> <span class="n">tah_hrace</span> <span class="o">==</span> <span class="s1">&#39;papír&#39;</span><span class="p">:</span>
        <span class="k">return</span> <span class="s1">&#39;Vyhrál/a jsi!&#39;</span>
    <span class="k">else</span><span class="p">:</span>
        <span class="k">return</span> <span class="s1">&#39;Nevyhrál/a jsi...&#39;</span>


<span class="k">def</span> <span class="nf">hrej_hru</span><span class="p">():</span>
    <span class="n">tah_pocitace</span> <span class="o">=</span> <span class="s1">&#39;kámen&#39;</span>
    <span class="n">tah_hrace</span> <span class="o">=</span> <span class="nb">input</span><span class="p">(</span><span class="s1">&#39;Kam chceš hrát?&#39;</span><span class="p">)</span>

    <span class="n">vysledek</span> <span class="o">=</span> <span class="n">vyhodnot</span><span class="p">(</span><span class="n">tah_pocitace</span><span class="p">,</span> <span class="n">tah_hrace</span><span class="p">)</span>
    <span class="nb">print</span><span class="p">(</span><span class="n">vysledek</span><span class="p">)</span>
</pre></div><p>A vida! Funkce <code>vyhodnot</code> teď neobsahuje ani <code>print</code> ani <code>input</code>.
Půjde tedy docela jednoduše otestovat:</p>
<div class="highlight"><pre><span></span><span class="c1"># test_knp.py -- testy</span>

<span class="kn">import</span> <span class="nn">knp</span>

<span class="k">def</span> <span class="nf">test_vyhry</span><span class="p">():</span>
    <span class="k">assert</span> <span class="n">vyhodnot</span><span class="p">(</span><span class="s1">&#39;kámen&#39;</span><span class="p">,</span> <span class="s1">&#39;papír&#39;</span><span class="p">)</span> <span class="o">==</span> <span class="s1">&#39;Vyhrál/a jsi!&#39;</span>
    <span class="k">assert</span> <span class="n">vyhodnot</span><span class="p">(</span><span class="s1">&#39;papír&#39;</span><span class="p">,</span> <span class="s1">&#39;nůžky&#39;</span><span class="p">)</span> <span class="o">==</span> <span class="s1">&#39;Vyhrál/a jsi!&#39;</span>
    <span class="k">assert</span> <span class="n">vyhodnot</span><span class="p">(</span><span class="s1">&#39;nůžky&#39;</span><span class="p">,</span> <span class="s1">&#39;kámen&#39;</span><span class="p">)</span> <span class="o">==</span> <span class="s1">&#39;Vyhrál/a jsi!&#39;</span>
</pre></div><p>Funkce <code>hrej_hru</code> ovšem tak dobře otestovat nejde.
Musíš ji testovat ručně.
Protože ale hlavní část programu (<code>vyhodnot</code>) jde pokrýt automatickými testy,
ruční testování nemusí být tak důkladné.</p>
<h2 id="negativni_testy">Negativní testy
<a href="#negativni_testy" class="header-link">#</a>
</h2>
<p>Test <code>test_vyhry</code>, ukázaný výše, není úplný.
Splnila by ho i funkce jako:</p>
<div class="highlight"><pre><span></span><span class="k">def</span> <span class="nf">vyhodnot</span><span class="p">(</span><span class="n">tah_pocitace</span><span class="p">,</span> <span class="n">tah_hrace</span><span class="p">):</span>
    <span class="k">return</span> <span class="s1">&#39;Vyhrál/a jsi!&#39;</span>
</pre></div><p>Kromě „pozitivních“ výsledků je potřeba kontrolovat i ty „negativní“:
ať už očekávaný negativní výsledek (jako prohru nebo remízu)
nebo reakci programu na špatné nebo neočekávané podmínky.</p>
<p>Co třeba má dělat volání <code>vyhodnot(8, 'kukačka')</code>?</p>
<p>Testy, které kontrolují reakci na „špatný“ vstup,
se jmenují <em>negativní testy</em>.
Často kontrolují to, že nastane nějaká výjimka.</p>
<p>Na otestování výjimky použij příkaz <code>with</code> a funkci <code>raises</code> naimportovanou
z modulu <code>pytest</code>.
Jak příkaz <code>with</code> přesně funguje, to se dozvíš později;
teď stačí říct, že <code>with pytest.raises</code> ověří, že odsazený blok kódu
pod ním vyvolá danou výjimku:</p>
<div class="highlight"><pre><span></span><span class="k">def</span> <span class="nf">test_spatneho_tahu</span><span class="p">():</span>
<span class="w">    </span><span class="sd">&quot;&quot;&quot;🤘 vs. 🖖 není správný vstup&quot;&quot;&quot;</span>
    <span class="k">with</span> <span class="n">pytest</span><span class="o">.</span><span class="n">raises</span><span class="p">(</span><span class="ne">ValueError</span><span class="p">):</span>
        <span class="n">vyhodnot</span><span class="p">(</span><span class="s1">&#39;metal&#39;</span><span class="p">,</span> <span class="s1">&#39;spock&#39;</span><span class="p">)</span>
</pre></div>