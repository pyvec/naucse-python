<h1 id="lokalni_promenne">Lokální proměnné
<a href="#header-lokalni_promenne" class="header-link">#</a>
</h1>
<p>Už umíš definovat vlastní funkce.
Zbývá ale ještě dovysvětlit, jak v nich fungují proměnné.</p>
<p>Funkce může používat proměnné „zvnějšku“.
Následující program přiřadí do proměnné <code>pi</code> a všechny další funkce
mají k <code>pi</code> přístup:</p>
<div class="highlight"><pre><span></span><span class="n">pi</span> <span class="o">=</span> <span class="mf">3.1415926</span>

<span class="k">def</span> <span class="nf">obsah_kruhu</span><span class="p">(</span><span class="n">polomer</span><span class="p">):</span>
    <span class="k">return</span> <span class="n">pi</span> <span class="o">*</span> <span class="n">polomer</span> <span class="o">**</span> <span class="mi">2</span>

<span class="nb">print</span><span class="p">(</span><span class="n">obsah_kruhu</span><span class="p">(</span><span class="mi">100</span><span class="p">))</span>
</pre></div><p>Jinak je tomu ale v případě, kdy proměnnou nastavíš <em>uvnitř</em> funkce.</p>
<p>Všechny parametry a všechny proměnné, do kterých funkce přiřazuje,
jsou <em>úplně nové</em> proměnné, které nemají nic
společného s tím, co je „venku“ kolem funkce.</p>
<p>Těmto proměnným se říká <em>lokální proměnné</em> (angl. <em>local variables</em>),
protože existují jen místně, v rámci volání jedné jediné funkce.</p>
<p>Proměnné, které nejsou lokální, jsou <em>globální</em> – ty existují v celém programu.</p>
<p>Pro příklad:</p>
<div class="highlight"><pre><span></span><span class="k">def</span> <span class="nf">nastav_x</span><span class="p">(</span><span class="n">hodnota</span><span class="p">):</span>
    <span class="n">x</span> <span class="o">=</span> <span class="n">hodnota</span>  <span class="c1"># Přiřazení do lokální proměnné!</span>

<span class="n">nastav_x</span><span class="p">(</span><span class="mi">40</span><span class="p">)</span>
<span class="nb">print</span><span class="p">(</span><span class="s1">&#39;x =&#39;</span><span class="p">,</span> <span class="n">x</span><span class="p">)</span>
</pre></div><p>Program skončí s chybou!
Funkce <code>nastav_x</code> si hraje na vlastním písečku; proměnná <code>x</code> je jen
pro ni.
Když funkce <code>nastav_x</code> skončí, proměnná <code>x</code> přestane existovat.</p>
<h2 id="skryvani_detailu">Skrývání detailů
<a href="#header-skryvani_detailu" class="header-link">#</a>
</h2>
<p>Podobně skončí s chybou i složitější program:</p>
<div class="highlight"><pre><span></span><span class="k">def</span> <span class="nf">zamen</span><span class="p">(</span><span class="n">slovo</span><span class="p">,</span> <span class="n">pozice</span><span class="p">,</span> <span class="n">novy_znak</span><span class="p">):</span>
    <span class="sd">&quot;&quot;&quot;V daném slově zamění znak na dané pozici za daný nový znak&quot;&quot;&quot;</span>
    <span class="n">zacatek</span> <span class="o">=</span> <span class="n">slovo</span><span class="p">[:</span><span class="n">pozice</span><span class="p">]</span>
    <span class="n">konec</span> <span class="o">=</span> <span class="n">slovo</span><span class="p">[</span><span class="n">pozice</span> <span class="o">+</span> <span class="mi">1</span><span class="p">:]</span>
    <span class="n">nove_slovo</span> <span class="o">=</span> <span class="n">zacatek</span> <span class="o">+</span> <span class="n">novy_znak</span> <span class="o">+</span> <span class="n">konec</span>
    <span class="k">return</span> <span class="n">nove_slovo</span>

<span class="nb">print</span><span class="p">(</span><span class="n">zamen</span><span class="p">(</span><span class="s1">&#39;kočka&#39;</span><span class="p">,</span> <span class="mi">1</span><span class="p">,</span> <span class="s1">&#39;a&#39;</span><span class="p">))</span>
<span class="nb">print</span><span class="p">(</span><span class="n">zamen</span><span class="p">(</span><span class="s1">&#39;kačka&#39;</span><span class="p">,</span> <span class="mi">2</span><span class="p">,</span> <span class="s1">&#39;p&#39;</span><span class="p">))</span>

<span class="nb">print</span><span class="p">(</span><span class="n">zacatek</span><span class="p">)</span>  <span class="c1"># NameError</span>
</pre></div><p>Funkce <code>zamen</code> jsi napsal/a proto, abys nemusel/a pořád opakovat detaily
záměny písmenka.
Jakmile je jednu nadefinovaná, stačí ji zavolat. Důležité jsou jen jméno
funkce, parametry a návratová hodnota; na detaily kódu uvnitř můžeš zapomenout.
A to i díky lokálním proměnným, které detaily ve vnitřku funkce trochu líp
izolují od zbytku programu.</p>
<p>Ještě lépe je to vidět u funkcí, které jsi nenapsal/a sám/sama.
Jak divné by bylo, kdyby po každém zavolání <code>print</code> byla najednou nastavená
proměnná <code>i</code>, kterou <code>print</code> náhodou používá při procházení svých parametrů!</p>
<h2 id="prirazeni">Přiřazení
<a href="#header-prirazeni" class="header-link">#</a>
</h2>
<p>To, co dělá lokální proměnnou, je <em>přiřazení</em>.
Porovnej <code>nastav_x</code> s příkladem na <code>obsah_kruhu</code> výše: rozdíl mezi <code>pi</code> a <code>x</code>
je v tom, že do <code>x</code> se v rámci funkce přiřazuje.</p>
<p>Co je to přiřazení? Všechno, co <em>nastavuje</em> nějakou proměnnou. Například:</p>
<ul>
<li>Klasika je přiřazovat pomocí <code>=</code>, např. <code>a = 3</code>.</li>
<li>Parametry funkce: funkce <code>def nastav_x(hodnota)</code> přiřadí do <code>hodnota</code>,</li>
<li>Cyklus <code>for x in ...:</code> přiřazuje do proměnné <code>x</code>.</li>
<li>Pro úplnost, příkazy <code>def x(...):</code>, <code>import x</code> a <code>from ... import x</code> taky
přiřazují do <code>x</code> – ale ve funkcích se moc nepoužívají.</li>
</ul>
<div class="admonition note"><p class="admonition-title">A další</p>
<p>K těmto materiálům se možná budeš vracet, tak pro úplnost přidám další
způsoby, které postupně poznáš. Není jich mnoho:</p>
<ul>
<li>Příkazy <code>with ... as x</code>, <code>del x</code>, <code>except ... as x</code> přiřazují do <code>x</code>.</li>
<li>Přiřazují i speciální přiřazovací operátory jako <code>+=</code>, <code>*=</code>, <code>:=</code>.</li>
</ul>
</div><h2 id="zakryvani_jmena">Zakrývání jména
<a href="#header-zakryvani_jmena" class="header-link">#</a>
</h2>
<p>Jak to funguje, když ve funkci přiřadíš do proměnné, která existuje i globálně?
Pak tu máme problém.</p>
<p>Vytvoří se <em>úplně nová</em> lokální proměnná, která má stejné jméno jako
ta globální.
Jméno označuje lokální proměnnou, a ta globální pak „není vidět“.</p>
<p>Tento příklad tedy nebude fungovat tak, jak se zdá:</p>
<div class="highlight"><pre><span></span><span class="n">x</span> <span class="o">=</span> <span class="mi">0</span>

<span class="k">def</span> <span class="nf">nastav_x</span><span class="p">(</span><span class="n">hodnota</span><span class="p">):</span>
    <span class="n">x</span> <span class="o">=</span> <span class="n">hodnota</span>  <span class="c1"># Přiřazení do lokální proměnné!</span>
    <span class="nb">print</span><span class="p">(</span><span class="s1">&#39;Ve funkci nastav_x: x =&#39;</span><span class="p">,</span> <span class="n">x</span><span class="p">)</span>

<span class="n">nastav_x</span><span class="p">(</span><span class="mi">40</span><span class="p">)</span>
<span class="nb">print</span><span class="p">(</span><span class="s1">&#39;Venku: x =&#39;</span><span class="p">,</span> <span class="n">x</span><span class="p">)</span>
</pre></div><p>V tomto programu existují <em>dvě</em> proměnné jménem <code>x</code>.
Jedna je globální. Jedna je lokální pro funkci <code>nastav_x</code>.
Jmenují se stejně, ale jsou to dvě různé proměnné.</p>
<h2 id="lokalni_nebo_globalni">Lokální nebo globální?
<a href="#header-lokalni_nebo_globalni" class="header-link">#</a>
</h2>
<p>Pojďme si to ukázat.
Než spustíš tenhle program, zkus předpovědět co bude dělat.
Pak ho pusť, a pokud dělal něco jiného, zkus vysvětlit proč.
Pozor na chytáky!</p>
<div class="highlight"><pre><span></span><span class="kn">from</span> <span class="nn">math</span> <span class="kn">import</span> <span class="n">pi</span>
<span class="n">obsah</span> <span class="o">=</span> <span class="mi">0</span>
<span class="n">a</span> <span class="o">=</span> <span class="mi">30</span>

<span class="k">def</span> <span class="nf">obsah_elipsy</span><span class="p">(</span><span class="n">a</span><span class="p">,</span> <span class="n">b</span><span class="p">):</span>
    <span class="n">obsah</span> <span class="o">=</span> <span class="n">pi</span> <span class="o">*</span> <span class="n">a</span> <span class="o">*</span> <span class="n">b</span>  <span class="c1"># Přiřazení do `obsah`</span>
    <span class="n">a</span> <span class="o">=</span> <span class="n">a</span> <span class="o">+</span> <span class="mi">3</span>  <span class="c1"># Přiřazení do `a`</span>
    <span class="k">return</span> <span class="n">obsah</span>

<span class="nb">print</span><span class="p">(</span><span class="n">obsah_elipsy</span><span class="p">(</span><span class="n">a</span><span class="p">,</span> <span class="mi">20</span><span class="p">))</span>
<span class="nb">print</span><span class="p">(</span><span class="n">obsah</span><span class="p">)</span>
<span class="nb">print</span><span class="p">(</span><span class="n">a</span><span class="p">)</span>
</pre></div><p>Zkus odpovědět na tyto otázky:</p>
<ul>
<li>Je proměnná <code>pi</code> lokální, nebo globální?</li>
<li>Je proměnná <code>obsah</code> lokální, nebo globální?</li>
<li>Je proměnná <code>a</code> lokální, nebo globální?</li>
<li>Je proměnná <code>b</code> lokální, nebo globální?</li>
<li>Je proměnná <code>obsah_elipsy</code> lokální, nebo globální?</li>
</ul>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <ul>
<li><code>pi</code> je globální – nepřiřazuje se do ní ve funkci;
je „vidět“ v celém programu.</li>
<li>Proměnné <code>obsah</code> jsou v programu dvě – jedna globální,
a jedna je lokální pro funkci <code>obsah_elipsy</code>,
protože do ní tahle funkce přiřazuje.</li>
<li>Proměnné <code>a</code> jsou taky dvě, podobně jako <code>obsah</code>.
Tady byl chyták: příkaz <code>a = a + 3</code> nemá žádný smysl;
do <code>a</code> se sice uloží větší číslo, ale vzápětí funkce <code>obsah_elipsy</code> skončí
a její lokální proměnná <code>a</code> přestane existovat.</li>
<li>Proměnná <code>b</code> je jenom lokální – jako parametr funkce <code>obsah_elipsy</code>.</li>
<li>Proměnná <code>obsah_elipsy</code> je globální (a je v ní funkce).</li>
</ul>
<div class="admonition note"><p class="admonition-title">A pro úplnost</p>
<ul>
<li>Klíčová slova <code>from</code>, <code>import</code>, <code>def</code>, <code>return</code> neoznačují proměnné.</li>
<li>Jméno modulu <code>math</code> taky neoznačuje proměnnou.</li>
<li>Proměnná <code>print</code> se dá považovat za globální.
(Ve skutečnosti existuje zvláštní kategorie <em>zabudovaných</em> (angl. <em>builtin</em>)
proměnných – ty jsou „ještě globálnější“.)</li>
</ul>
</div>
    </div>
</div><h2 id="rada_na_zaver">Rada na závěr
<a href="#header-rada_na_zaver" class="header-link">#</a>
</h2>
<p>Pravidla pro lokální proměnné jsou pro začátečníky jednou z nejzvláštnějších
věcí v Pythonu.
Jsou ale přínosná – umožňují některé užitečné techniky, např. rekurzi.</p>
<p>Jestli ti to celé připadá složité, dá se tomu zatím vyhnout dodržováním jednoho
pravidla:
<em>nepřiřazuj ve funkcích do proměnných, které existují i vně funkce.</em>
(Parametr funkce se počítá jako přiřazení.)</p>