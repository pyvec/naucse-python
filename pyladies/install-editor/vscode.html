<h1 id="instalace_visual_studio_code">Instalace Visual Studio Code
<a href="#instalace_visual_studio_code" class="header-link">#</a>
</h1>
<h2 id="stazeni_a_instalace">Stažení a instalace
<a href="#stazeni_a_instalace" class="header-link">#</a>
</h2>
<p>Editor si můžeš stáhnout z jeho <a href="https://code.visualstudio.com/">domovské stránky</a>.
Vyber na ní zelené tlačítko Download a vyber instalátor pro svůj systém.
Dále se řiď instrukcemi instalátoru jako u každého jiného programu.</p>
<h2 id="nastaveni">Nastavení
<a href="#nastaveni" class="header-link">#</a>
</h2>
<p>Ve Visual Studio Code se nemusí nic nastavovat, funguje „od výroby“ tak, jak má.</p>
<h3 id="odesilani_telemetrickych_dat">Odesílání telemetrických dat
<a href="#odesilani_telemetrickych_dat" class="header-link">#</a>
</h3>
<p>Tento textový editor ale odesílá data o tvém používání (<a href="https://privacy.microsoft.com/en-us/privacystatement">nejspíš včetně např.
obsahu otevřených souborů</a>).
Pokud si nepřeješ aby se data odesílala, můžeš odesílání zrušit:</p>
<ul>
<li>Otevři <strong>File</strong> &gt; <strong>Preferences</strong> &gt; <strong>Settings</strong> (macOS: <strong>Code</strong> &gt; <strong>Preferences</strong> &gt; <strong>Settings</strong>).</li>
<li>Vyhledej <code>telemetry.enableTelemetry</code> a odškrtni tento záznam.</li>
</ul>
<p>Viz též <a href="https://code.visualstudio.com/docs/supporting/faq#_how-to-disable-telemetry-reporting">původni postup v angličtině</a>.</p>
<h2 id="nacvik_odsazovani">Nácvik odsazování
<a href="#nacvik_odsazovani" class="header-link">#</a>
</h2>
<p>Jak už bylo zmíňeno, v Pythonu je důležité, kolika mezerami řádek začíná.
Proto se nám bude hodit vědět, jak rychle odsazovat bloky textu.
Pojďme si ukázat, jak na to.</p>
<p>Zkopíruj si do editoru tento text:</p>
<div class="highlight"><pre><code>Ofelie:
Ach princi!
Jak má se Vaše Výsost už tak dlouho?
Hamlet:
Děkují poníženě: skvěle, skvěle, skvěle.
Ofelie:
Mám od vás, princi, stále ještě dárky,
Jež dávno toužím vrátit. Prosím vás,
račte je přijmout teď.
Hamlet:
Kdo? Já? Já nikdy
vám nedal nic.
Ofelie:
Dal, Výsosti. A spolu s dárky slova
tak rozmilá, že každý z nich
měl jejich vůni. Ta teď vyvanula,
a tak je vracím. Dary nejbohatší
se mění v trety, když se dárce mračí.
Zde, Výsosti.
</code></pre></div><p><small>(úryvek ze hry Hamlet, napsal W. Shakespeare, překlad E. A. Saudek)</small></p>
<p>Tenhle text není moc přehledný, tak ho zkusíme poodsazovat, aby vypadal takhle:</p>
<div class="highlight"><pre><code>Ofelie:
    Ach princi!
    Jak má se Vaše Výsost už tak dlouho?
Hamlet:
    Děkují poníženě: skvěle, skvěle, skvěle.
Ofelie:
    Mám od vás, princi, stále ještě dárky,
    Jež dávno toužím vrátit. Prosím vás,
    račte je přijmout teď.
atd.
</code></pre></div><p>Abys odsadil/a jeden řádek, nastav kurzor na začátek řádku a stiskni
klávesu <kbd>Tab</kbd>.
Každým stisknutím řádek odsadíš o 4 mezery.</p>
<p>Odsadíš-li moc, pomocí <kbd>Shift</kbd>+<kbd>Tab</kbd> odsazení zmenšíš.</p>
<p>Chceš-li odsadit víc řádků najednou, všechny je vyber a stiskni <kbd>Tab</kbd>.
I výběr můžeš „od-odsadit“ pomocí <kbd>Shift</kbd>+<kbd>Tab</kbd>.</p>
<p>A to je vše! Teď máš nejen nastavený editor, ale umíš ho i používat.</p>