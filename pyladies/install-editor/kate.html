<h1 id="instalace_kate">Instalace  Kate
<a href="#instalace_kate" class="header-link">#</a>
</h1>
<p>Na Linuxu se Kate instaluje jako ostatní programy:</p>
<dl>
<dt>Fedora</dt>
<dd><div class="highlight"><pre><span></span><span class="gp">$ </span>sudo<span class="w"> </span>dnf<span class="w"> </span>install<span class="w"> </span>kate
</pre></div></dd>
<dt>Ubuntu</dt>
<dd><div class="highlight"><pre><span></span><span class="gp">$ </span>sudo<span class="w"> </span>apt-get<span class="w"> </span>install<span class="w"> </span>kate
</pre></div></dd>
</dl>
<p>Používáš-li jiný Linux, předpokládám že programy instalovat umíš. :)</p>
<p>Pro Windows a macOS se Kate dá stáhnout z <a href="https://kate-editor.org/get-it/">domovské stránky</a>.</p>
<h2 id="nastaveni">Nastavení
<a href="#nastaveni" class="header-link">#</a>
</h2>
<dl>
<dt>Číslování řádků</dt>
<dd>V menu Pohled<span class="en">/View</span> vyber
Ukazovat čísla řádek<span class="en">/Show Line Numbers</span>.</dd>
<dt>Odsazování</dt>
<dd><p>V Menu Nastavení<span class="en">/Settings</span> vyber
Nastavit 'Kate'<span class="en">/Configure Kate</span>.</p>
<p>Tam v Úpravy<span class="en">/Editing</span> vyber
Odsazování<span class="en">/Indentation</span>.</p>
<p>Tam nastav:</p>
<ul>
<li>Výchozí režim odsazení<span class="en">/Default indentation mode</span>: Python</li>
<li>Odsazovat pomocí<span class="en">/Indent using</span>: Mezer<span class="en">/Spaces</span></li>
<li>Šířka tabulátoru<span class="en">/Tab Width</span>: 4 znaky</li>
<li>Odsadit pomocí<span class="en">/Indentation width</span>: 4 znaky</li>
<li>Klávesa Backspace zpětně odsazuje v úvodních mezerách<span class="en">/Backspace key in leading blank space unindents</span></li>
</ul>
</dd>
<dt>Obarvování</dt>
<dd><p>Obarvování funguje automaticky, ale způsob obarvování se vybírá podle
koncovky souboru – např. <code>.py</code> pro Python.</p>
<p>Proto, jakmile v tomhle editoru vytvoříš nový soubor, měl/a bys ho co
nejdřív uložit pod správným jménem.</p>
</dd>
<dt>Psaní &lt; ve Windows</dt>
<dd>Pokud používáš českou klávesnici, je možné, že ti ve výchozím nastavení
nepůjde v Kate napsat znak <code>&lt;</code>. Při stisknutí kláves
<kbd>Ctrl</kbd>+<kbd>Alt</kbd>+<kbd>,</kbd> nebo
<kbd>AltGr</kbd>+<kbd>,</kbd> se místo napsání <code>&lt;</code> zobrazí okno Nastavit
klávesové zkratky<span class="en">/Configure keybord shortcuts</span>. V
tom případě v tomto okně najdi klávesovou zkratku pro Nastavit klávesové
zkratky<span class="en">/Configure keybord shortcuts</span> a změn ji na
Žádná<span class="en">/None</span>.</dd>
</dl>
<h2 id="nacvik_odsazovani">Nácvik odsazování
<a href="#nacvik_odsazovani" class="header-link">#</a>
</h2>
<p>Jak už bylo zmíňeno, v Pythonu je důležité, kolika mezerami řádek začíná.
Proto se nám bude hodit vědět, jak rychle odsazovat bloky textu.
Pojďme si ukázat, jak na to.</p>
<p>Zkopíruj si do editoru tento text:</p>
<div class="highlight"><pre><code>Ofelie:
Ach princi!
Jak má se Vaše Výsost už tak dlouho?
Hamlet:
Děkují poníženě: skvěle, skvěle, skvěle.
Ofelie:
Mám od vás, princi, stále ještě dárky,
Jež dávno toužím vrátit. Prosím vás,
račte je přijmout teď.
Hamlet:
Kdo? Já? Já nikdy
vám nedal nic.
Ofelie:
Dal, Výsosti. A spolu s dárky slova
tak rozmilá, že každý z nich
měl jejich vůni. Ta teď vyvanula,
a tak je vracím. Dary nejbohatší
se mění v trety, když se dárce mračí.
Zde, Výsosti.
</code></pre></div><p><small>(úryvek ze hry Hamlet, napsal W. Shakespeare, překlad E. A. Saudek)</small></p>
<p>Tenhle text není moc přehledný, tak ho zkusíme poodsazovat, aby vypadal takhle:</p>
<div class="highlight"><pre><code>Ofelie:
    Ach princi!
    Jak má se Vaše Výsost už tak dlouho?
Hamlet:
    Děkují poníženě: skvěle, skvěle, skvěle.
Ofelie:
    Mám od vás, princi, stále ještě dárky,
    Jež dávno toužím vrátit. Prosím vás,
    račte je přijmout teď.
atd.
</code></pre></div><p>Abys odsadil/a jeden řádek, nastav kurzor na začátek řádku a stiskni
klávesu <kbd>Tab</kbd>.
Každým stisknutím řádek odsadíš o 4 mezery.</p>
<p>Odsadíš-li moc, pomocí <kbd>Shift</kbd>+<kbd>Tab</kbd> odsazení zmenšíš.</p>
<p>Chceš-li odsadit víc řádků najednou, všechny je vyber a stiskni <kbd>Tab</kbd>.
I výběr můžeš „od-odsadit“ pomocí <kbd>Shift</kbd>+<kbd>Tab</kbd>.</p>
<p>A to je vše! Teď máš nejen nastavený editor, ale umíš ho i používat.</p>