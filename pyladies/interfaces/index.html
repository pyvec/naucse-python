<h1 id="rozhrani">Rozhraní
<a href="#rozhrani" class="header-link">#</a>
</h1>
<p>Už víš, že funkce ti umožňují kousek kódu:</p>
<ul>
<li>použít (zavolat) na více místech v programu, i když definice je jen jedna,</li>
<li>vyčlenit, aby detail (jako načtení čísla od uživatele) „nezavazel“ ve větším
programu, který tak může být přehlednější, a</li>
<li>pojmenovat, aby bylo jasné, co kód dělá, i bez toho, abys musel/a číst
samotné tělo funkce.</li>
</ul>
<p>Další výhoda funkce je, že ji můžeš jednoduše vyměnit za jinou,
lepší funkci – pokud má ta lepší funkce stejné <em>rozhraní</em> (angl. <em>interface</em>).</p>
<p>Aby se ti líp představovalo, o čem budeme povídat, představ si elektrickou
zásuvku ve zdi.
Do takové zásuvky můžeš zapojit počítač, lampu, nabíječku na mobil, vysavač,
nebo rádio.
Zásuvka poskytuje elektrický proud; je jedno, jak ho použiješ.
Stejně tak je jedno, jestli je „druhý konec“ zásuvky připojený k solárnímu
panelu nebo k atomové elektrárně.
Zásuvka poskytuje elektrický proud, a jsou u ní důležité určité parametry
(tvar, napětí, frekvence, maximální proud), na kterých se obě strany,
poskytovatel proudu i spotřebič, shodly.
Tyhle parametry tvoří <em>rozhraní</em>, které umožňuje připojit jakýkoli spotřebič
k jakékoli elektrárně.</p>
<h2 id="rozhrani_funkce">Rozhraní funkce
<a href="#rozhrani_funkce" class="header-link">#</a>
</h2>
<p>Podívej se na tuhle hlavičku funkce.
Je z ní poznat, co ta funkce dělá a jak ji použít?</p>
<div class="highlight"><pre><span></span><span class="k">def</span> <span class="nf">ano_nebo_ne</span><span class="p">(</span><span class="n">otazka</span><span class="p">):</span>
<span class="w">    </span><span class="sd">&quot;&quot;&quot;Zeptá se uživatele na otázku a vrátí True nebo False dle odpovědi&quot;&quot;&quot;</span>
    <span class="o">...</span>
</pre></div><p>Podobnou funkci už jsi napsal/a.
Když zavoláš <code>ano_nebo_ne('Chutná ti čokoláda?')</code>, otázka se objeví
na příkazové řádce.
Když uživatel odpoví, funkce vrátí <code>True</code> nebo <code>False</code>.</p>
<p>Co kdybys ale měl/a následující funkci?</p>
<div class="highlight"><pre><span></span><span class="k">def</span> <span class="nf">ano_nebo_ne</span><span class="p">(</span><span class="n">otazka</span><span class="p">):</span>
<span class="w">    </span><span class="sd">&quot;&quot;&quot;Ukáže tlačítka &quot;Ano&quot; a &quot;Ne&quot; a až uživatel jedno zmáčkne, vrátí True</span>
<span class="sd">    nebo False dle stisknutého tlačítka.&quot;&quot;&quot;</span>
    <span class="o">...</span>
</pre></div><img src="naucse:static?filename=yn.png" alt="Screenshot s tlačítky Ano a Ne" style="display:block;float:right;">

<p>Když zavoláš tuhle funkci, <code>ano_nebo_ne('Chutná ti čokoláda?')</code>, ukáže se
okýnko se dvěma tlačítky.
Když uživatel jedno zmáčkne, funkce vrátí <code>True</code> nebo <code>False</code>.</p>
<p>Z hlediska programu se nic nemění: jediné, co se změní, je <em>definice funkce</em>;
volání a práce s návratovou hodnotou je pak stejné jako dřív.</p>
<h3 id="vyzkousej_si_to">Vyzkoušej si to!
<a href="#vyzkousej_si_to" class="header-link">#</a>
</h3>
<p>Najdi nějaký svůj program, který používá <code>ano_nebo_ne</code>, případně jen <code>print</code>
a <code>input</code>.</p>
<p>Stáhni si modul <a href="naucse:static?filename=tkui.py"><code>tkui.py</code></a>
do adresáře se svým programem.
Naimportuj z něho funkce, které potřebuješ.
Jsou k dispozici čtyři:</p>
<div class="highlight"><pre><span></span><span class="kn">from</span> <span class="nn">tkui</span> <span class="kn">import</span> <span class="nb">input</span><span class="p">,</span> <span class="n">nacti_cislo</span><span class="p">,</span> <span class="n">ano_nebo_ne</span><span class="p">,</span> <span class="nb">print</span>
</pre></div><p>Tento import <em>přepíše</em> vestavěné funkce <code>input</code> a <code>print</code> variantami,
které mají (téměř) stejné rozhraní – jen dělají něco trochu jinak.</p>
<p>Případné vlastní definice funkcí <code>nacti_cislo</code> a <code>ano_nebo_ne</code> pak z programu
vyndej, aby se použily ty naimportované.</p>
<div class="admonition note"><p>Funkce <code>tkui.nacti_cislo</code> potřebuje Python verze 3.7 nebo vyšší.
Používáš-li Python 3.6, <code>nacti_cislo</code> nenahrazuj.</p>
</div><p>Program by měl fungovat stejně jako dřív!</p>
<p>Je to tím, že tyto funkce mají stejné <em>rozhraní</em> jako jejich dřívější protějšky.
Rozhraní funkce tvoří všechno, co potřebuje kód, který funkce volá:</p>
<ul>
<li>jméno, kterým se funkce volá,</li>
<li>argumenty, které bere (např. <code>input</code> bere otázku jako řetězec; <code>print</code>
může brát více argumentů k vypsání), a</li>
<li>návratová hodnota, se kterou program pracuje dál (např. <code>input</code> vrací
řetězec; <code>print</code> nevrací nic smysluplného).</li>
</ul>
<p>Nékteré z těchto informací musíš do hlavičky funkce napsat vždy.
Ty ostatní je dobré popsat v dokumentačním řetězci, aby ten, kdo chce funkci
použít, věděl jak na to.</p>
<div class="admonition note"><p>Modul <code>tkui</code> je jen ilustrační. Je udělaný tak, aby se dobře “instaloval”
spíš než aby ti pomohl psát reálné programy.
V tomto kurzu se vrátíme zpět k příkazové řádce, která je dělaná tak,
aby byla užitečná pro programátory.</p>
</div>