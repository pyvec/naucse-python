<h1 id="instalace_pythonu_pro_windows">Instalace Pythonu pro Windows
<a href="#instalace_pythonu_pro_windows" class="header-link">#</a>
</h1>
<h2 id="zjisti_jestli_uz_mas_python_nainstalovany">Zjisti, jestli už máš Python nainstalovaný
<a href="#zjisti_jestli_uz_mas_python_nainstalovany" class="header-link">#</a>
</h2>
<p>Otevři si příkazovou řádku (pokud nevíš o co jde, přečti si o ní <a href="naucse:page?lesson=beginners/cmdline">tady</a>).</p>
<p>Napiš <code>python</code> a zmáčkni na klávesnici <kbd>Enter</kbd>.
Teď se může stát několik různých věcí:</p>
<ol>
<li>Otevře se ti Microsoft Store → okno zavři a pokračuj v kroku <a href="#download">Stažení</a></li>
<li>Zobrazí se ti text podobný tomuto níže?</li>
</ol>
<div class="highlight"><pre><code>&gt; python
Python 3.8.1 (...)
Type &quot;help&quot;, &quot;copyright&quot;, &quot;credits&quot; or &quot;license&quot; for more information.
&gt;&gt;&gt;
</code></pre></div><p>To je dobrá zpráva! Ještě si zkontroluj, jakou verzi máš nainstalovanou
(např.<code>Python 3.11.2</code> je <code>3.11</code>, <code>Python 3.8.1</code> je <code>3.8</code> atd.).
Třetí číslo za tečkou není tady podstatné.</p>
<ul>
<li>Je verze <code>3.6</code> nebo novější? Výborně, máš instalaci hotovou!
Okénko s příkazovou řádkou můžeš zavřít.
Až ho budeš znovu potřebovat, můžeš otevřít nové.
Pokračuj dále <a href="naucse:page?lesson=beginners/venv-setup">Nastavením prostředí</a>.
V opačném případě přejdi na <a href="#download">Stažení</a></li>
</ul>
<p><a id="download"></a></p>
<h2 id="stazeni">Stažení
<a href="#stazeni" class="header-link">#</a>
</h2>
<ul>
<li>Běž na <a href="https://www.python.org/downloads/windows/">stahovací stránku</a></li>
<li>klikni na <em>Latest Python 3 Release</em></li>
<li>v části <em>Files</em>, ve sloupci <em>Version</em>, vyber vhodný <em>Windows installer</em> pro tvou verzi Windows (32 nebo 64bit).</li>
</ul>
<div class="admonition note"><p>Kde zjistíš, zda máš 32bitové nebo 64bitové Windows? Otevři nabídku
<strong>Start</strong>, vyhledat „Systém“ a otevřít <strong>Systémové informace</strong>.
Pokud máš novější počítač, téměř jistě budeš mít Windows 64bitové.</p>
<p><span class="figure"><a href="naucse:static?filename=windows_32v64-bit.png"><img src="naucse:static?filename=windows_32v64-bit.png" alt="Screenshot zjišťování verze systému"></a></span></p>
</div><h2 id="instalace">Instalace
<a href="#instalace" class="header-link">#</a>
</h2>
<p>Stažený instalátor spusť.</p>
<p>Na začátku instalace zaškrtni:</p>
<ul>
<li><strong>Use admin privileges when installing py.exe</strong></li>
<li>a také <strong>Add python.exe to PATH</strong>.
Tyto volby ti zjednoduší vytvoření virtuálního prostředí.</li>
</ul>
<p>(Jestli nemáš administrátorské oprávnění, volbu
<em>Use admin privileges when installing py.exe</em> nezaškrtávej.)</p>
<p><span class="figure"><a href="naucse:static?filename=windows_add_python_to_path.png"><img src="naucse:static?filename=windows_add_python_to_path.png" alt="Screenshot instalace Pythonu"></a></span></p>
<p>Pak zmáčkni <strong>Install now</strong> a dále se drž instrukcí.</p>
<p>Máš-li otevřenou příkazovou řádku, po instalaci Pythonu ji zavři a otevři
novou.
Instalace mění systémové nastavení, které se musí načíst znovu.</p>