<h1 id="instalace_pythonu_na_linux">Instalace Pythonu na Linux
<a href="#instalace_pythonu_na_linux" class="header-link">#</a>
</h1>
<p>Nainstalovat Pyhon na Linux je většinou jednoduché.
Jen existuje spousta druhů Linuxu a máme s ním největší zkušenosti,
tak jsou tyhle instrukce trochu delší.
Nezalekni se – většinu sekcí pravděpodobně přeskočíš. :)</p>
<h2 id="instalace_pythonu_3">Instalace Pythonu 3
<a href="#instalace_pythonu_3" class="header-link">#</a>
</h2>
<p>Na Linuxu většinou Python 3 už bývá. Abys to zkontroloval/a, spusť
v <a href="naucse:page?lesson=beginners/cmdline">příkazové řádce</a> příkaz:</p>
<div class="highlight"><pre><span></span><span class="gp">$ </span>python3<span class="w"> </span>--version
</pre></div><p>Objeví-li se „Python“ a číslo verze (např. <code>Python 3.6.6</code>)
a verze je 3.6 nebo vyšší, máš nainstalováno.
Přejdi na další sekci, <a href="#check-tkinter">kontrolu <code>tkinter</code></a>.</p>
<p>Objeví-li se „Python“ a verze 3.5 nebo nižší,
aktualizuj systém (nebo se poraď s někým, kdo to umí) a zkus to znovu.</p>
<p>Objeví-li se <code>bash: python3: command not found</code> nebo podobná chyba,
doinstaluj Python.
Konkrétní příkaz záleží na distribuci:</p>
<ul>
<li><strong>Fedora</strong>:<div class="highlight"><pre><span></span><span class="gp">$ </span>sudo<span class="w"> </span>dnf<span class="w"> </span>install<span class="w"> </span>python3
</pre></div></li>
<li><strong>Ubuntu</strong>:<div class="highlight"><pre><span></span><span class="gp">$ </span>sudo<span class="w"> </span>apt-get<span class="w"> </span>install<span class="w"> </span>python3
</pre></div></li>
</ul>
<p>Používáš-li jinou distribuci, doufám, že instalovat programy už umíš.</p>
<p><a id="check-tkinter"></a></p>
<h2 id="kontrola_tkinter">Kontrola Tkinter
<a href="#kontrola_tkinter" class="header-link">#</a>
</h2>
<p>Některé linuxové distribuce obsahují standardně jen část celkové funkčnosti
Pythonu.
Konkrétně knihovnu <code>tkinter</code> (která umožňuje např. kreslit „želví obrázky“)
často musíme nainstalovat zvlášť.
Abys zjistil/a, jestli je už je nainstalovaná, zadej příkaz:</p>
<div class="highlight"><pre><span></span><span class="gp">$ </span>python3<span class="w"> </span>-m<span class="w"> </span>tkinter
</pre></div><p>Objeví-li se okýnko, je všechno v pořádku.
Zavři ho a přejdi na <a href="#install-virtualenv">doinstalování <code>virtualenv</code></a>.</p>
<p>Jestli ne, modul <code>tkinter</code> ještě nainstaluj:</p>
<ul>
<li><strong>Fedora</strong>:<div class="highlight"><pre><span></span><span class="gp">$ </span>sudo<span class="w"> </span>dnf<span class="w"> </span>install<span class="w"> </span>python3-tkinter
</pre></div></li>
<li><strong>Ubuntu</strong>:<div class="highlight"><pre><span></span><span class="gp">$ </span>sudo<span class="w"> </span>apt-get<span class="w"> </span>install<span class="w"> </span>python3-tk
</pre></div></li>
</ul>
<p>Používáš-li jinou distribuci, musíš si správné jméno balíčku najít na Internetu.</p>
<p><a id="install-virtualenv"></a></p>
<h2 id="doinstalovani_virtualenv">Doinstalování Virtualenv
<a href="#doinstalovani_virtualenv" class="header-link">#</a>
</h2>
<p>Novější verze Pythonu mají zabudovaný nástroj <code>venv</code>, který použijeme níže.
Starší verze ho ale nemají (a některé distribuce Linuxu ho dokonce z Pythonu
vyřadily).
Potřebuješ proto zjistit, jestli <code>venv</code> máš, a případně nainstalovat alternativu.</p>
<p>Spusť v příkazové řádce příkaz:</p>
<div class="highlight"><pre><span></span><span class="gp">$ </span>python3<span class="w"> </span>-m<span class="w"> </span>ensurepip<span class="w"> </span>--version
</pre></div><p>Objeví-li se výpis začínající „pip“, máš funkční <code>venv</code> nainstalovaný.
Zbytek této sekce můžeš přeskočit!</p>
<p>Objeví-li se ale nápis <code>No module named ensurepip</code>, je potřeba doinstalovat
alternativu, Virtualenv:</p>
<!-- na Fedoře se tohle nestává -->

<ul>
<li><strong>Ubuntu</strong>:<div class="highlight"><pre><span></span><span class="gp">$ </span>sudo<span class="w"> </span>apt-get<span class="w"> </span>install<span class="w"> </span>python3-virtualenv
</pre></div></li>
</ul>
<p>Používáš-li jinou distribuci, doufám, že instalovat programy už umíš.</p>
<p>Instaluješ-li Virtualenv, <strong>zapamatuj si</strong>, že ho budeš muset použít později
při vytváření virtuálního prostředí.</p>