<h1 id="deployment_webovych_aplikaci">Deployment webových aplikací
<a href="#deployment_webovych_aplikaci" class="header-link">#</a>
</h1>
<p>Aplikace napsaná v Pythonu běží na našem počítači, ale jak ji dostat do Internetu?
Existují různé možnosti, jednou z nich je nasadit ji do cloudu.</p>
<div class="admonition note"><p>Nemáte ještě webovou aplikaci? Můžete vyzkoušet framework
<a href="naucse:page?lesson=intro/flask">Flask</a>.</p>
</div><h3 id="wsgi">WSGI
<a href="#wsgi" class="header-link">#</a>
</h3>
<p>Nasazování webových aplikací v Pythnu se opírá o WSGI,
což je standardní pythonní rozhraní pro komunikaci
mezi webovou aplikací a webovým serverem definované v <a href="https://www.python.org/dev/peps/pep-0333/">PEPu 333</a>.</p>
<p>Naprostá většina webových frameworků v Pythonu toto rozhraní implementuje přímo,
případně k tomuto účelu obsahuje wrapper.</p>
<p>Je tedy jedno, jestli používáte Flask, Pyramid, Django, Bottle nebo Falcon,
vždy vaší aplikaci představuje <code>application</code> objekt, který se navenek chová
stejně. Webové frameworky implementují aplikační část WSGI.</p>
<p>Stejně tak existují webové servery, které implementují serverovou část WSGI,
například <a href="http://gunicorn.org/">Gunicorn</a> nebo <code>mod_wsgi</code> pro <code>httpd</code> (Apache). Tyto servery umí
pracovat s <code>application</code> objektem a nezajímá je, v jakém frameworku je aplikace
napsaná.</p>
<p>Většině cloudových providerům stačí nějakým způsobem <code>application</code> objekt předat
a o zbytek se postarají za vás. Jedním z takových providerů je i
<a href="https://www.pythonanywhere.com/">PythonAnywhere</a>.</p>
<p>Deployment webových aplikací na PythonAnywhere je popsaný v lekci
<a href="naucse:page?lesson=intro/deployment&amp;page=pythonanywhere">PythonAnywhere</a>.</p>