<h1 id="ignorovani_souboru">Ignorování souborů
<a href="#ignorovani_souboru" class="header-link">#</a>
</h1>
<p>Často se stává, že některé soubory v repozitáři nechceš.
Takových souborů jsou tři hlavní druhy:</p>
<dl>
<dt></dt><dt>Pomocné soubory nástrojů</dt><dd><p>Python občas „sám od sebe“ vytváří adresář <code>__pycache__</code> s pomocnými
soubory, aby zrychlil importování modulů.
Některé počítače vytváří skryté soubory s názvy jako
<code>.Thumbnails</code>, <code>.DS_Store</code> nebo <code>Thumbs.db</code>.
Takové věci v repozitáři nemají co dělat – je
dobrým zvykem do Gitu nedávat nic, co jde vytvořit automaticky.</p>
</dd><dt></dt><dt>Výstup programu a nastavení</dt><dd><p>Píšeš-li program, který kreslí obrázky, většinou chceš v repozitáři
jen samotný program.
Obrázky si může pomocí programu každý vytvořit sám.</p>
</dd></dl><p>:   Podobně fungují soubory s heslem: pokud program potřebuje heslo
    např. k nějaké webové službě, ale svoje heslo nechceš dávat veřejně
    k dispozici, musí si každý vytvořit soubor s heslem sám.</p>
<dl>
<dt></dt><dt>Osobní soubory</dt><dd><p>Občas se stane, že v adresáři s repozitářem máš soubor s osobními
poznámkami.
Zbytek repozitáře plánuješ zveřejnit, ale tyto soubory by měly zůstat
jen ve tvé kopii. A to včetně informace o tom, že takové soubory máš.</p>
</dd><dt></dt><dt>Adresář s virtuálním prostředím</dt><dd><p>Jistě už sis zvykl/a na virtuální prostředí.
Adresář s ním se může jmenovat různě, v začátečnickém kurzu používáme název <code>venv</code>.
Není dobré tento adresář dávat do Gitu,
protože je jednoduché jej vždy vytvořit znovu
a pokud na projektu spolupracuje více lidí
(nebo ty z více počítačů), mohlo by dělat neplechu, kdyby virtuální
prostředí nebylo vždy na úplně stejném místě.
Virtuální prostředí z adresáře <code>/home/helena/projektABC/venv</code>
nebude fungovat z adresáře <code>C:\Users\Helena\projektABC\venv</code>,
ale ani z <code>/home/mirka/projektABC/venv</code>.</p>
</dd></dl><p>My budeme chtít Git nastavit tak, aby tyto soubory ignoroval: aby
<code>git status</code> neukazoval červeně, že ještě nejsou v repozitáři.</p>
<h2 id="priprava">Příprava
<a href="#priprava" class="header-link">#</a>
</h2>
<p>Pojďme si to ukázat na příkladu.
Založ si nový repozitář a vytvoř v něm tři soubory s tímto obsahem:</p>
<ul>
<li><p><code>obrazek.py</code></p>
<div class="highlight"><pre><span></span><span class="kn">from</span> <span class="nn">turtle</span> <span class="kn">import</span> <span class="n">forward</span><span class="p">,</span> <span class="n">left</span><span class="p">,</span> <span class="n">right</span><span class="p">,</span> <span class="n">getcanvas</span>

<span class="n">forward</span><span class="p">(</span><span class="mi">50</span><span class="p">)</span>
<span class="n">left</span><span class="p">(</span><span class="mi">60</span><span class="p">)</span>
<span class="n">forward</span><span class="p">(</span><span class="mi">50</span><span class="p">)</span>
<span class="n">right</span><span class="p">(</span><span class="mi">60</span><span class="p">)</span>
<span class="n">forward</span><span class="p">(</span><span class="mi">50</span><span class="p">)</span>

<span class="n">getcanvas</span><span class="p">()</span><span class="o">.</span><span class="n">postscript</span><span class="p">(</span><span class="n">file</span><span class="o">=</span><span class="s1">&#39;obrazek.ps&#39;</span><span class="p">)</span>
</pre></div></li>
<li><p><code>poznamky.txt</code></p>
<div class="highlight"><pre><code>Tohle je tajné!</code></pre></div></li>
<li><p><code>Autofile.tmp</code></p>
<p>Do tohohle souboru napiš cokoliv.
Různé operační systémy a (jiné programy) vytváří různé soubory
podivných jmen; <code>Autofile.tmp</code> pro nás bude představovat takový
automaticky vzniklý soubor.</p>
</li>
</ul>
<p>Pythonní program spusť (pomocí <code>python obrazek.py</code>).
Mělo by se na chvíli ukázat okno s želvou a měl by vzniknout nový soubor
<code>obrazek.ps</code>.</p>
<div class="admonition note"><p>Obrázek ve formátu PostScript (.ps) se dá otevřít ve většině programů, které
zvládají i PDF, případně v <a href="https://inkscape.org/">Inkscape</a>.</p>
</div><p>Jak se na to dívá Git?</p>
<div class="highlight"><pre><code><span style="color: #00aaaa">$</span> git status
On branch master

No commits yet

Untracked files:
  (use "git add &lt;file&gt;..." to include in what will be committed)
    <span style="color: #aa0000">Autofile.tmp</span>
    <span style="color: #aa0000">obrazek.ps</span>
    <span style="color: #aa0000">obrazek.py</span>
    <span style="color: #aa0000">poznamky.txt</span>

nothing added to commit but untracked files present (use "git add" to track)</code></pre></div><p>Spousta souborů, ale jen jeden z nich chceš v repozitáři.
Co s těmi ostatními?</p>
<h2 id="vystupy_programu_a_pomocne_soubory_spolecnych_nastroju">Výstupy programu a pomocné soubory společných nástrojů
<a href="#vystupy_programu_a_pomocne_soubory_spolecnych_nastroju" class="header-link">#</a>
</h2>
<p>Nejjednodušší je vyrovnat se se souborem <code>obrazek.ps</code>.
V repozitáři ho nechceš (je to repozitář <em>zdrojového</em> kódu; výsledky bývá
lepší schraňovat jinde než v Gitu).
Zároveň víš, že každý, kdo s repozitářem bude pracovat, pravděpodobně
tenhle soubor vytvoří.
Bylo by tedy dobré říct <em>všem</em> lidem, kteří se k repozitáři dostanou, že tento
soubor do Gitu nepatří.
To se dělá záznamem ve speciálním souboru v repozitáři.</p>
<p>Udělej soubor s názvem <code>.gitignore</code>.
(Pozor na tečku ve jménu souboru; na některých systémech se špatně zadává –
doporučuji soubor vytvořit v programátorském editoru.)
Do něj napiš:</p>
<div class="highlight"><pre><code>obrazek.ps</code></pre></div><p>Pak se podívej na <code>git status</code>. Obrázek už by ve výpisu neměl být!</p>
<div class="highlight"><pre><code><span style="color: #00aaaa">$</span> git status
On branch master

No commits yet

Untracked files:
  (use "git add &lt;file&gt;..." to include in what will be committed)
    <span style="color: #aa0000">.gitignore</span>
    <span style="color: #aa0000">Autofile.tmp</span>
    <span style="color: #aa0000">obrazek.py</span>
    <span style="color: #aa0000">poznamky.txt</span>

nothing added to commit but untracked files present (use "git add" to track)</code></pre></div><p>Nový soubor <code>.gitignore</code> přidej do repozitáře společně se samotným programem:</p>
<div class="highlight"><pre><code><span style="color: #00aaaa">$</span> git add .gitignore obrazek.py
<span style="color: #00aaaa">$</span> git status
On branch master

No commits yet

Changes to be committed:
  (use "git rm --cached &lt;file&gt;..." to unstage)
    <span style="color: #00aa00">new file:   .gitignore</span>
    <span style="color: #00aa00">new file:   obrazek.py</span>

Untracked files:
  (use "git add &lt;file&gt;..." to include in what will be committed)
    <span style="color: #aa0000">Autofile.tmp</span>
    <span style="color: #aa0000">poznamky.txt</span></code></pre></div><p>Když uděláš <code>git commit</code> a repozitář nasdílíš s ostatními, všichni dostanou
<code>.gitignore</code> s instrukcí, že <code>obrazek.ps</code> do repozitáře nepatří.</p>
<p>Jak ignorovat zbylé dva soubory?</p>
<h2 id="osobni_poznamky">Osobní poznámky
<a href="#osobni_poznamky" class="header-link">#</a>
</h2>
<p>Soubor <code>poznamky.txt</code> se taky dá zařadit do <code>.gitignore</code>, ale moc se tam nehodí.
Existuje jen u tebe; není důvod předpokládat, že si někdo jiný vytvoří
soubor se stejným jménem.</p>
<p>Dej ho tedy do souboru, který se nebude šířit s repozitářem.
Tento soubor je <code>.git/info/exclude</code>.
(Může být trochu složité ho najít, protože adresář <code>.git</code> je skrytý. 
Nevidíš–li ho, napiš v editoru do okýnka pro otevření souboru <code>.git</code> a dostaneš
se do něj.)</p>
<p>Soubory v adresáři <code>.git</code> bys neměl/a měnit, protože se tak dá přijít
o historii projektu.
Ale <code>exclude</code> je výjimka. Napiš na konec tohoto souboru:</p>
<div class="highlight"><pre><code>poznamky.txt</code></pre></div><p>A po uložení budou poznámky ignorovány!</p>
<div class="highlight"><pre><code><span style="color: #00aaaa">$</span> git status
On branch master

No commits yet

Changes to be committed:
  (use "git rm --cached &lt;file&gt;..." to unstage)
    <span style="color: #00aa00">new file:   .gitignore</span>
    <span style="color: #00aa00">new file:   obrazek.py</span>

Untracked files:
  (use "git add &lt;file&gt;..." to include in what will be committed)
    <span style="color: #aa0000">Autofile.tmp</span></code></pre></div><h2 id="dalsi_haraburdi">Další haraburdí
<a href="#dalsi_haraburdi" class="header-link">#</a>
</h2>
<p>Některé programy automaticky vytvářejí pomocné soubory.
Často to dělají správci souborů (často <code>.Thumbnails</code> na Linuxu,
<code>.DS_Store</code> na Macu nebo <code>Thumbs.db</code> na Windows).
Některé editory si taky nechávají na disku nastavení.</p>
<p>Podobné soubory se dají dát do <code>.gitignore</code>.
Je ale lepší si je dát do osobního nastavení, protože ostatní lidé,
kteří na projektu můžou spolupracovat, nemusí používat stejný systém
a programy.</p>
<div class="admonition note"><p>Pokud si můžeš být jistý/á, že ostatní budou používat právě
ten program, který používáš ty, použij <code>.gitignore</code>.
Příklad je adresář <code>__pycache__</code>, který vytváří Python při importu modulu.</p>
</div><p>Soubor s osobním nastavením si můžeš pojmenovat, jak chceš, a můžeš ho uložit
kde budeš chtít.
Já doporučuji ho pojmenovat <code>.gitignore_global</code> a dát ho do tvého domovského
adresáře.</p>
<p>Do souboru zase napiš jméno ignorovaného souboru:</p>
<div class="highlight"><pre><code>Autofile.tmp</code></pre></div><p>Potom řekni Gitu, kde tento soubor najít:</p>
<div class="highlight"><pre><code><span style="color: #00aaaa">$</span> git config --global core.excludesfile /tmp/tmp.1spGPvBL5W/.gitignore_global</code></pre></div><p>A měl by být ignorován:</p>
<div class="highlight"><pre><code><span style="color: #00aaaa">$</span> git status
On branch master

No commits yet

Changes to be committed:
  (use "git rm --cached &lt;file&gt;..." to unstage)
    <span style="color: #00aa00">new file:   .gitignore</span>
    <span style="color: #00aa00">new file:   obrazek.py</span></code></pre></div><h2 id="format_ignorovaciho_souboru">Formát ignorovacího souboru
<a href="#format_ignorovaciho_souboru" class="header-link">#</a>
</h2>
<p>Ve všech třech „ignorovacích“ souborech lze samozřejmě uvést víc souborů:
každý na zvláštní řádek.
Kromě toho je možné použít několik vychytávek:</p>
<ul>
<li><p><code>*</code> ve jméně souboru nahradí část jména souboru.
Takže pokud chceš ignorovat všechny soubory s příponou <code>.tmp</code>, můžeš napsat:</p>
<div class="highlight"><pre><code>*.tmp</code></pre></div></li>
<li><p><code>/</code> na konci jména značí adresář. Chceš-li tedy ignorovat adresáře
<code>__pycache__</code> (což v Pythonním projektu chceš), napiš do <code>.gitignore</code>:</p>
<div class="highlight"><pre><code>__pycache__/</code></pre></div></li>
</ul>
<p>Další detaily je možné najít v <a href="https://git-scm.com/docs/gitignore">dokumentaci</a>.</p>
<h2 id="automaticke_pridavani">Automatické přidávání
<a href="#automaticke_pridavani" class="header-link">#</a>
</h2>
<p>Teď, když umíš ignorovat soubory, si můžeme ukázat zkratku. Místo</p>
<div class="highlight"><pre><span></span><span class="gp">$ </span>git<span class="w"> </span>add<span class="w"> </span>soubor1<span class="w"> </span>soubor2
<span class="gp">$ </span>git<span class="w"> </span>commit
</pre></div><p>můžeš napsat jen <code>git commit</code> s tečkou na konci:</p>
<div class="highlight"><pre><span></span><span class="gp">$ </span>git<span class="w"> </span>commit<span class="w"> </span>.
</pre></div><p>To automaticky přidá <em>všechny</em> neignorované soubory, které <code>git status</code> ukazuje
červeně.
Tečka je jméno pro aktuální adresář – celý adresář a všechno pod ním se přidá
do revize.</p>
<p>Doporučuji si před použitím téhle zkratky zkontrolovat <code>git status</code>, aby sis
ověřil/a, že nepřidáváš nic, co nechceš.</p>
<p>Taky doporučuji si nastavit Git, aby se v editoru, kam píšeš popisek revize,
ukazovala poznámka s tím, co vlastně v nové revizi bude.
Uvidíš tak něco jako <code>git status</code> vždy, když začneš psát popisek k revizi:</p>
<div class="highlight"><pre><span></span><span class="gp">$ </span>git<span class="w"> </span>config<span class="w"> </span>--global<span class="w"> </span>commit.verbose<span class="w"> </span><span class="m">1</span>
</pre></div>