<h1 id="webove_api">Webové API
<a href="#header-webove_api" class="header-link">#</a>
</h1>
<p>Jak už bylo řečeno v <a href="naucse:page?lesson=intro/json">lekci o JSON</a>,
hlavní výhoda formátu JSON je, že se na Internetu rozšířil nejvíc.
Pojďme toho využít!</p>
<p>Spousta webových služeb poskytuje takzvané
<em>API</em> (z <em>application programming interface</em>,
programátorské rozhraní), přes které je možné s danou
službou komunikovat programově.
Místo klikání na tlačítka a čtení stránek „očima”
dostaneme data ve formátu, kterým rozumí počítače –
a v dnešní době to bude většinou formát JSON.</p>
<p>Z minulých lekcí bys měl/a mít založený účet na github.com,
tak se zkusme zeptat Githubu, co o nás ví.</p>
<h2 id="autorizace">Autorizace
<a href="#header-autorizace" class="header-link">#</a>
</h2>
<p>První, a mnohdy nejsložitější, krok k použití API
je přihlášení. Počítače se totiž přihlašují jinak
než lidi a problematika bezpečnosti a oprávnění by vydala na samostatný kurz.
My to uděláme co nejjednodušeji, ať se rychle dostaneme k jádru věci:</p>
<ul>
<li>Přihlaš se na <a href="https://github.com">github.com</a>.</li>
<li>Jdi na <a href="https://github.com/settings/tokens">nastavení Personal Accesss Tokens</a>.</li>
<li>Vytvoř si nový token ("Generate new token"). Nezaškrtávej žádná oprávnění navíc.</li>
<li>Zkopíruj si heslo, které takto dostaneš, do souboru <code>token.txt</code>.</li>
</ul>
<div class="admonition warning"><p class="admonition-title">Pozor!</p>
<p>Vygenerovaný kód je heslo, které držitele
opravňuje pracovat s Githubem pod tvým jménem!
Drž ho v tajnosti. Kdyby se přece jen dostalo „ven”, na stránce
<a href="https://github.com/settings/tokens">Personal Accesss Tokens</a> ho deaktivuj.</p>
</div><h2 id="requests">Requests
<a href="#header-requests" class="header-link">#</a>
</h2>
<p>K práci s internetovými stránkami použijeme knihovnu Requests.
V aktivovaném virtuálním prostředí si ji nainstaluj příkazem:</p>
<div class="highlight"><pre><span></span><span class="gp gp-VirtualEnv">(venv)</span><span class="gp">$ </span>python -m pip install requests
</pre></div><p>A potom v Pythonu zkus stáhnout nějakou stránku:</p>
<div class="highlight"><pre><span></span><span class="kn">import</span> <span class="nn">requests</span>

<span class="c1"># stažení stránky</span>
<span class="n">stranka</span> <span class="o">=</span> <span class="n">requests</span><span class="o">.</span><span class="n">get</span><span class="p">(</span><span class="s1">&#39;https://github.com&#39;</span><span class="p">)</span>

<span class="c1"># ověření, že dotaz proběhl v pořádku</span>
<span class="n">stranka</span><span class="o">.</span><span class="n">raise_for_status</span><span class="p">()</span>

<span class="c1"># vypsání obsahu</span>
<span class="nb">print</span><span class="p">(</span><span class="n">stranka</span><span class="o">.</span><span class="n">text</span><span class="p">)</span>
</pre></div><p>Měl by se vypsat obsah stránky
<a href="https://github.com">https://github.com</a> –
HTML kód, který se objeví když v prohlížeči dáš
„Ukázat zdroj” (<em>View Page Source</em>, většinou <kbd>Ctrl</kbd>+<kbd>U</kbd>)
a ze kterého prohlížeč umí vykreslit stránku.</p>
<p>Ale my nechceme obsah pro lidi.
Podívejme se, co Github zpřístupňuje počítačům.</p>
<h2 id="uzivatelsky_ucet">Uživatelský účet
<a href="#header-uzivatelsky_ucet" class="header-link">#</a>
</h2>
<p>Zkus, co dělá tento kód:</p>
<div class="highlight"><pre><span></span><span class="kn">import</span> <span class="nn">requests</span>

<span class="k">with</span> <span class="nb">open</span><span class="p">(</span><span class="s1">&#39;token.txt&#39;</span><span class="p">)</span> <span class="k">as</span> <span class="n">soubor</span><span class="p">:</span>
    <span class="n">token</span> <span class="o">=</span> <span class="n">soubor</span><span class="o">.</span><span class="n">read</span><span class="p">()</span><span class="o">.</span><span class="n">strip</span><span class="p">()</span>

<span class="n">headers</span> <span class="o">=</span> <span class="p">{</span><span class="s1">&#39;Authorization&#39;</span><span class="p">:</span> <span class="s1">&#39;token &#39;</span> <span class="o">+</span> <span class="n">token</span><span class="p">}</span>

<span class="n">stranka</span> <span class="o">=</span> <span class="n">requests</span><span class="o">.</span><span class="n">get</span><span class="p">(</span><span class="s1">&#39;https://api.github.com/user&#39;</span><span class="p">,</span> <span class="n">headers</span><span class="o">=</span><span class="n">headers</span><span class="p">)</span>
<span class="n">stranka</span><span class="o">.</span><span class="n">raise_for_status</span><span class="p">()</span>
<span class="nb">print</span><span class="p">(</span><span class="n">stranka</span><span class="o">.</span><span class="n">text</span><span class="p">)</span>
</pre></div><p>Co se stalo? Tím, že jsi Githubu dal/a svůj token
(načtený ze souboru, předaný přes slovník <code>headers</code>),
poznal, že jde dotaz od tebe a vrátil nějaké informace
ve formátu JSON.</p>
<p>Zkus řetězec <code>stranka.text</code> převést z JSON na slovník
a vypsat trochu srozumitelněji:</p>
<div class="highlight"><pre><span></span><span class="n">data</span> <span class="o">=</span> <span class="n">json</span><span class="o">.</span><span class="n">loads</span><span class="p">(</span><span class="n">stranka</span><span class="o">.</span><span class="n">text</span><span class="p">)</span>

<span class="nb">print</span><span class="p">(</span><span class="n">json</span><span class="o">.</span><span class="n">dumps</span><span class="p">(</span><span class="n">data</span><span class="p">,</span> <span class="n">ensure_ascii</span><span class="o">=</span><span class="kc">True</span><span class="p">,</span> <span class="n">indent</span><span class="o">=</span><span class="mi">2</span><span class="p">))</span>
</pre></div><p>Teď už je lépe vidět celý tvůj profil
(možná včetně neveřejných informací – proto musíš svůj token
udržovat v tajnosti).</p>
<p>S profilem, který máš v proměnné <code>data</code>,
se dá pracovat jako s každým jiným slovníkem.
Třeba adresu svého obrázku můžeš vypsat pomocí:</p>
<div class="highlight"><pre><span></span><span class="nb">print</span><span class="p">(</span><span class="n">data</span><span class="p">[</span><span class="s1">&#39;avatar_url&#39;</span><span class="p">])</span>
</pre></div><h2 id="api_githubu">API Githubu
<a href="#header-api_githubu" class="header-link">#</a>
</h2>
<p>API Githubu toho umí mnohem víc. Třeba na adrese
<a href="https://api.github.com/emojis">https://api.github.com/emojis</a> na tebe čeká
slovník s adresami malých obrázků.
(Tenhle slovník funguje jako vyhledávací tabulka.)
Celé API je zdokumentováno na adrese
<a href="https://developer.github.com/v3/">developer.github.com</a>.</p>
<h2 id="interakce">Interakce
<a href="#header-interakce" class="header-link">#</a>
</h2>
<p>Pomocí webových API se dají informace nejen číst, ale i měnit.</p>
<p>Na stránce
<a href="https://github.com/pyvec/naucse.python.cz/stargazers">github.com/pyvec/naucse.python.cz/stargazers</a>
je seznam lidí, kteří „ohvězdičkovali” tyto učební materiály.
Je jich zatím málo; pojďme se k nim pomocí webového API přidat.</p>
<p>Napřed svému tokenu (na Githubu v nastavení
<a href="https://github.com/settings/tokens">Personal Accesss Tokens</a>)
přidej právo <code>public_repo</code>.
Od teď token střež obzvlášť pečlivě, protože se pomocí
něj dají informace na Githubu i měnit.</p>
<p>Chceme-li měnit informace, musíme knihovně Requests
říct, aby použila jinou „HTTP metodu” než <code>GET</code>.
Co to přesně jsou HTTP metody je na trochu delší povídání
(viz <a href="https://en.wikipedia.org/wiki/Hypertext_Transfer_Protocol#Request_methods">Wikipedia</a>),
ale stručně řečeno, pomocí <code>GET</code> se většinou stahuje
obsah, pomocí <code>POST</code> se přidává nový,
<code>PUT</code> mění něco, co už na webu existuje
a <code>DELETE</code> něco maže.
Jakou metodu poujeme závisí na tom, co chceme udělat;
většinou to bude <code>POST</code>, <code>PUT</code> nebo <code>DELETE</code>.</p>
<p>Podle <a href="https://developer.github.com/v3/activity/starring/#star-a-repository">dokumentace Githubu</a>
se přidání hvězdičky dělá pomocí <code>PUT</code>
dotazu na adresu <code>/user/starred/:owner/:repo</code>.
Za <code>:owner</code> a <code>:repo</code>
dosadíš vlastníka a jméno repozitáře
(v našem případě <code>pyvec</code> a <code>naucse.python.cz</code>)
a <code>PUT</code> metodu zvolíš tak, že zavoláš místo <code>get</code> funkci <code>put</code>:</p>
<div class="highlight"><pre><span></span><span class="kn">import</span> <span class="nn">requests</span>

<span class="k">with</span> <span class="nb">open</span><span class="p">(</span><span class="s1">&#39;token.txt&#39;</span><span class="p">)</span> <span class="k">as</span> <span class="n">soubor</span><span class="p">:</span>
    <span class="n">token</span> <span class="o">=</span> <span class="n">soubor</span><span class="o">.</span><span class="n">read</span><span class="p">()</span><span class="o">.</span><span class="n">strip</span><span class="p">()</span>

<span class="n">headers</span> <span class="o">=</span> <span class="p">{</span><span class="s1">&#39;Authorization&#39;</span><span class="p">:</span> <span class="s1">&#39;token &#39;</span> <span class="o">+</span> <span class="n">token</span><span class="p">}</span>

<span class="n">stranka</span> <span class="o">=</span> <span class="n">requests</span><span class="o">.</span><span class="n">put</span><span class="p">(</span><span class="s1">&#39;https://api.github.com/user/starred/pyvec/naucse.python.cz&#39;</span><span class="p">,</span> <span class="n">headers</span><span class="o">=</span><span class="n">headers</span><span class="p">)</span>
<span class="n">stranka</span><span class="o">.</span><span class="n">raise_for_status</span><span class="p">()</span>
</pre></div><p>Tenhle dotaz nevrátí žádný text, ale na
<a href="https://github.com/pyvec/naucse.python.cz/stargazers">github.com/pyvec/naucse.python.cz/stargazers</a>
se můžeš přesvědčit, že to funguje.</p>
<p>Chceš-li hvězdičku zase odstranit, použij metodu
<code>DELETE</code> na stejnou adresu.
(Ale nezapomeň tam pak ★ zase vrátit! ☺)</p>