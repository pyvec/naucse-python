<h1 id="slovniky">Slovníky
<a href="#slovniky" class="header-link">#</a>
</h1>
<p>Další základní datový typ, který si představíme –
po číslech, řetězcích, seznamech a <var>n</var>-ticích –
je <em>slovník</em> (angl. <em>dictionary</em>, <code>dict</code>).</p>
<p>Představ si překladový slovník, třeba tenhle česko-anglický:</p>
<ul>
<li><strong>Jablko</strong>: Apple</li>
<li><strong>Knoflík</strong>: Button</li>
<li><strong>Myš</strong>: Mouse</li>
</ul>
<p>Slovník v Pythonu obsahuje <em>záznamy</em>. Každý záznam přiřazuje
nějakému <em>klíči</em> nějakou <em>hodnotu</em>.
V našem příkladu je klíči <em>Jablko</em> přiřazena hodnota <em>Apple</em>,
klíči <em>Knoflík</em> náleží hodnota <em>Button</em>
a klíč <em>Myš</em> ukazuje na <em>Mouse</em>.</p>
<p>V Pythonu by se takový slovník napsal následovně:</p>
<div class="highlight"><pre><span></span><span class="gp">&gt;&gt;&gt; </span><span class="n">slovnik</span> <span class="o">=</span> <span class="p">{</span><span class="s1">&#39;Jablko&#39;</span><span class="p">:</span> <span class="s1">&#39;Apple&#39;</span><span class="p">,</span> <span class="s1">&#39;Knoflík&#39;</span><span class="p">:</span> <span class="s1">&#39;Button&#39;</span><span class="p">,</span> <span class="s1">&#39;Myš&#39;</span><span class="p">:</span> <span class="s1">&#39;Mouse&#39;</span><span class="p">}</span>
<span class="gp">&gt;&gt;&gt; </span><span class="n">slovnik</span>
<span class="go">{&#39;Jablko&#39;: &#39;Apple&#39;, &#39;Knoflík&#39;: &#39;Button&#39;, &#39;Myš&#39;: &#39;Mouse&#39;}</span>
</pre></div><p>Pozor na všechny ty symboly!
V tomhle slovníku jsou klíče i hodnoty řetězce, takže jsou v uvozovkách.
Každý klíč je od své hodnoty oddělený dvojtečkou;
jednotlivé dvojice jsou od sebe oddělené čárkou.
A celý slovník je uzavřený ve složených závorkách.</p>
<p>Když budeš chtít v takovém slovníku něco najít, potřebuješ vědět co hledat.
Konkrétně potřebuješ <em>klíč</em>.
Ten dáš do hranatých závorek:</p>
<div class="highlight"><pre><span></span><span class="gp">&gt;&gt;&gt; </span><span class="n">slovnik</span><span class="p">[</span><span class="s1">&#39;Jablko&#39;</span><span class="p">]</span>
<span class="go">&#39;Apple&#39;</span>
</pre></div><p>Je to podobné jako u seznamů, jen v hranatých závorkách není index
(pořadové číslo prvku) nebo rozmezí s dvojtečkou, ale právě klíč.</p>
<div class="admonition note"><p>Naopak to nejde – slovník neumožňuje podle hodnoty přímo zjistit klíč.
Na překlad z angličtiny do češtiny bys potřeboval/a druhý slovník.</p>
</div><h2 id="meneni_slovniku">Měnění slovníků
<a href="#meneni_slovniku" class="header-link">#</a>
</h2>
<p>Co se stane, když klíč ve slovníku není?</p>
<div class="highlight"><pre><span></span><span class="gp">&gt;&gt;&gt; </span><span class="n">slovnik</span><span class="p">[</span><span class="s1">&#39;Pes&#39;</span><span class="p">]</span>
<span class="gt">Traceback (most recent call last):</span>
  File <span class="nb">&quot;&lt;stdin&gt;&quot;</span>, line <span class="m">1</span>, in <span class="n">&lt;module&gt;</span>
<span class="gr">KeyError</span>: <span class="n">&#39;Pes&#39;</span>
</pre></div><p>Python si postěžuje na <code>KeyError</code> – chybu klíče.</p>
<p>Podobně jako seznamy se ale slovníky dají měnit.
Nový záznam vytvoříš takhle:</p>
<div class="highlight"><pre><span></span><span class="gp">&gt;&gt;&gt; </span><span class="n">slovnik</span><span class="p">[</span><span class="s1">&#39;Pes&#39;</span><span class="p">]</span> <span class="o">=</span> <span class="s1">&#39;Dog&#39;</span>
<span class="gp">&gt;&gt;&gt; </span><span class="n">slovnik</span>
<span class="go">{&#39;Jablko&#39;: &#39;Apple&#39;, &#39;Knoflík&#39;: &#39;Button&#39;, &#39;Myš&#39;: &#39;Mouse&#39;, &#39;Pes&#39;: &#39;Dog&#39;}</span>
</pre></div><div class="admonition note"><p>Na rozdíl od překladového slovníku nemusí být Pythonní slovník seřazený
podle abecedy.
Není to potřeba, počítač umí rychle vyhledávat i bez seřazení.</p>
</div><p>Kdybys potřeboval/a změnit už existující záznam, použij stejný příkaz.
K jednomu klíči může být přiřazena jen jedna hodnota.</p>
<div class="highlight"><pre><span></span><span class="gp">&gt;&gt;&gt; </span><span class="n">slovnik</span><span class="p">[</span><span class="s1">&#39;Pes&#39;</span><span class="p">]</span> <span class="o">=</span> <span class="s1">&#39;Power strip&#39;</span>
<span class="gp">&gt;&gt;&gt; </span><span class="n">slovnik</span>
<span class="go">{&#39;Jablko&#39;: &#39;Apple&#39;, &#39;Knoflík&#39;: &#39;Button&#39;, &#39;Myš&#39;: &#39;Mouse&#39;, &#39;Pes&#39;: &#39;Power strip&#39;}</span>
</pre></div><p>Chceš-li ze slovníku nějaký záznam smazat, dělá se to podobně jako
u seznamů – příkazem <code>del</code>:</p>
<div class="highlight"><pre><span></span><span class="gp">&gt;&gt;&gt; </span><span class="k">del</span> <span class="n">slovnik</span><span class="p">[</span><span class="s1">&#39;Pes&#39;</span><span class="p">]</span>
<span class="gp">&gt;&gt;&gt; </span><span class="n">slovnik</span>
<span class="go">{&#39;Jablko&#39;: &#39;Apple&#39;, &#39;Knoflík&#39;: &#39;Button&#39;, &#39;Myš&#39;: &#39;Mouse&#39;}</span>
</pre></div><p>Když budeš chtít zjistit, kolik je ve slovníku záznamů,
zeptáš se podobně jako na počet znaků řetězce nebo prvků seznamu.
Použiješ funkci <code>len()</code>.</p>
<div class="highlight"><pre><span></span><span class="gp">&gt;&gt;&gt; </span><span class="nb">len</span><span class="p">(</span><span class="n">slovnik</span><span class="p">)</span>
<span class="go">3</span>
</pre></div><p>A pomocí <code>in</code> můžeš zjistit, jestli slovník obsahuje daný klíč.
Funguje to opravdu jen pro klíče, ne pro přiřazené hodnoty:</p>
<div class="highlight"><pre><span></span><span class="gp">&gt;&gt;&gt; </span><span class="s1">&#39;Myš&#39;</span> <span class="ow">in</span> <span class="n">slovnik</span>
<span class="go">True</span>
<span class="gp">&gt;&gt;&gt; </span><span class="s1">&#39;Mouse&#39;</span> <span class="ow">in</span> <span class="n">slovnik</span>
<span class="go">False</span>
</pre></div><h2 id="iterace">Iterace
<a href="#iterace" class="header-link">#</a>
</h2>
<p>Když slovník projdeš cyklem <code>for</code>, dostaneš <em>klíče</em> jednotlivých záznamů:</p>
<div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">klic</span> <span class="ow">in</span> <span class="n">slovnik</span><span class="p">:</span>
<span class="gp">... </span>    <span class="nb">print</span><span class="p">(</span><span class="n">klic</span><span class="p">)</span>
<span class="go">Jablko</span>
<span class="go">Knoflík</span>
<span class="go">Myš</span>
</pre></div><p>Kdybys chtěl/a projít místo klíčů hodnoty, použij metodu <code>values</code>,
která vrací iterátor hodnot:</p>
<div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">hodnota</span> <span class="ow">in</span> <span class="n">slovnik</span><span class="o">.</span><span class="n">values</span><span class="p">():</span>
<span class="gp">... </span>    <span class="nb">print</span><span class="p">(</span><span class="n">hodnota</span><span class="p">)</span>
<span class="go">Apple</span>
<span class="go">Button</span>
<span class="go">Mouse</span>
</pre></div><p>Většinou ale potřebuješ jak klíče tak hodnoty.
K tomu mají slovníky metodu <code>items</code>, která vrací iterátor dvojic.
Často využiješ možnost každou dvojici přímo rozbalit v cyklu <code>for</code>,
jako se to dělá se <code>zip</code> nebo <code>enumerate</code>:</p>
<div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">klic</span><span class="p">,</span> <span class="n">hodnota</span> <span class="ow">in</span> <span class="n">slovnik</span><span class="o">.</span><span class="n">items</span><span class="p">():</span>
<span class="gp">... </span>    <span class="nb">print</span><span class="p">(</span><span class="s1">&#39;</span><span class="si">{}</span><span class="s1">: </span><span class="si">{}</span><span class="s1">&#39;</span><span class="o">.</span><span class="n">format</span><span class="p">(</span><span class="n">klic</span><span class="p">,</span> <span class="n">hodnota</span><span class="p">))</span>
<span class="go">Jablko: Apple</span>
<span class="go">Knoflík: Button</span>
<span class="go">Myš: Mouse</span>
</pre></div><p>V průběhu iterace (tedy v rámci <code>for</code> cyklu) nesmíš
do slovníku přidávat záznamy, ani záznamy odebírat:</p>
<div class="highlight"><pre><span></span><span class="o">&gt;&gt;&gt;</span> <span class="k">for</span> <span class="n">klic</span> <span class="ow">in</span> <span class="n">slovnik</span><span class="p">:</span>
<span class="o">...</span>     <span class="k">del</span> <span class="n">slovnik</span><span class="p">[</span><span class="n">klic</span><span class="p">]</span>
<span class="n">Traceback</span> <span class="p">(</span><span class="n">most</span> <span class="n">recent</span> <span class="n">call</span> <span class="n">last</span><span class="p">):</span>
  <span class="n">File</span> <span class="s2">&quot;&lt;stdin&gt;&quot;</span><span class="p">,</span> <span class="n">line</span> <span class="mi">1</span><span class="p">,</span> <span class="ow">in</span> <span class="o">&lt;</span><span class="n">module</span><span class="o">&gt;</span>
<span class="ne">RuntimeError</span><span class="p">:</span> <span class="n">dictionary</span> <span class="n">changed</span> <span class="n">size</span> <span class="n">during</span> <span class="n">iteration</span>
</pre></div><p>Hodnoty u už existujících klíčů ale měnit můžeš.</p>
<h2 id="jak_udelat_slovnik">Jak udělat slovník
<a href="#jak_udelat_slovnik" class="header-link">#</a>
</h2>
<p>Slovník se dá vytvořit několika způsoby.
První, pomocí složených závorek, jsi už viděl/a.
Další způsob využívá funkci <code>dict</code>.
Ta, ve stylu <code>str</code>, <code>int</code> či <code>list</code>, převede cokoli co jde na slovník.</p>
<p>Slovník je ovšem dost specifická struktura –
čísla ani většina seznamů na něj převést nejdou.
Můžeš ale na slovník převést <em>jiný slovník</em>.
Nový slovník pak žije svým vlastním životem;
můžeš ho měnit nezávisle na tom původním.</p>
<p>Druhá věc, která jde převést na slovník, je
<em>sekvence dvojic</em> klíč/hodnota – ať už seznam:</p>
<div class="highlight"><pre><span></span><span class="gp">&gt;&gt;&gt; </span><span class="n">data</span> <span class="o">=</span> <span class="p">[(</span><span class="mi">1</span><span class="p">,</span> <span class="s1">&#39;jedna&#39;</span><span class="p">),</span> <span class="p">(</span><span class="mi">2</span><span class="p">,</span> <span class="s1">&#39;dva&#39;</span><span class="p">),</span> <span class="p">(</span><span class="mi">3</span><span class="p">,</span> <span class="s1">&#39;tři&#39;</span><span class="p">)]</span>
<span class="gp">&gt;&gt;&gt; </span><span class="n">nazvy_cisel</span> <span class="o">=</span> <span class="nb">dict</span><span class="p">(</span><span class="n">data</span><span class="p">)</span>
<span class="gp">&gt;&gt;&gt; </span><span class="n">nazvy_cisel</span>
<span class="go">{1: &#39;jedna&#39;, 2: &#39;dva&#39;, 3: &#39;tři&#39;}</span>
</pre></div><p>nebo jiný iterovatelný objekt:</p>
<div class="highlight"><pre><span></span><span class="gp">&gt;&gt;&gt; </span><span class="n">data</span> <span class="o">=</span> <span class="nb">enumerate</span><span class="p">([</span><span class="s1">&#39;nula&#39;</span><span class="p">,</span> <span class="s1">&#39;jedna&#39;</span><span class="p">,</span> <span class="s1">&#39;dva&#39;</span><span class="p">])</span>
<span class="gp">&gt;&gt;&gt; </span><span class="n">nazvy_cisel</span> <span class="o">=</span> <span class="nb">dict</span><span class="p">(</span><span class="n">data</span><span class="p">)</span>
<span class="gp">&gt;&gt;&gt; </span><span class="n">nazvy_cisel</span>
<span class="go">{0: &#39;nula&#39;, 1: &#39;jedna&#39;, 2: &#39;dva&#39;}</span>
</pre></div><p>A to je vše, co se na slovník dá převést.</p>
<p>Jako bonus umí funkce <code>dict</code> ještě
brát pojmenované argumenty.
Každé jméno argumentu převede na řetězec,
použije ho jako klíč, a přiřadí danou hodnotu:</p>
<div class="highlight"><pre><span></span><span class="n">popisy_funkci</span> <span class="o">=</span> <span class="nb">dict</span><span class="p">(</span><span class="nb">len</span><span class="o">=</span><span class="s1">&#39;délka&#39;</span><span class="p">,</span> <span class="nb">str</span><span class="o">=</span><span class="s1">&#39;řetězec&#39;</span><span class="p">,</span> <span class="nb">dict</span><span class="o">=</span><span class="s1">&#39;slovník&#39;</span><span class="p">)</span>
<span class="nb">print</span><span class="p">(</span><span class="n">popisy_funkci</span><span class="p">[</span><span class="s1">&#39;len&#39;</span><span class="p">])</span>
</pre></div><div class="admonition note"><p>Pozor na to, že v tomhle případě musí být klíče
pythonní „jména“ – musí být použitelné jako jména proměnných.
Například takhle nejde zadat jako klíč řetězec
<code>"def"</code> nebo <code>"propan-butan"</code>.</p>
</div><h3 id="zapln_prazdny_slovnik">Zaplň prázdný slovník
<a href="#zapln_prazdny_slovnik" class="header-link">#</a>
</h3>
<p>Nejobecnější způsob vytváření slovníků je podobný tomu co znáš u seznamů:
vytvoř prázdný slovník a postupně do něj přidávej záznamy, jeden za druhým.</p>
<p>Řekněme, že máš slovník, který přiřazuje ovoci jeho barvu:</p>
<div class="highlight"><pre><span></span><span class="n">barvy</span> <span class="o">=</span> <span class="p">{</span>
    <span class="s1">&#39;hruška&#39;</span><span class="p">:</span> <span class="s1">&#39;zelená&#39;</span><span class="p">,</span>
    <span class="s1">&#39;jablko&#39;</span><span class="p">:</span> <span class="s1">&#39;červená&#39;</span><span class="p">,</span>
    <span class="s1">&#39;meloun&#39;</span><span class="p">:</span> <span class="s1">&#39;zelená&#39;</span><span class="p">,</span>
    <span class="s1">&#39;švestka&#39;</span><span class="p">:</span> <span class="s1">&#39;modrá&#39;</span><span class="p">,</span>
    <span class="s1">&#39;ředkvička&#39;</span><span class="p">:</span> <span class="s1">&#39;červená&#39;</span><span class="p">,</span>
    <span class="s1">&#39;zelí&#39;</span><span class="p">:</span> <span class="s1">&#39;zelená&#39;</span><span class="p">,</span>
    <span class="s1">&#39;mrkev&#39;</span><span class="p">:</span> <span class="s1">&#39;červená&#39;</span><span class="p">,</span>
<span class="p">}</span>
</pre></div><p>Následující kód vytvoří slovník se změněnými barvami:</p>
<div class="highlight"><pre><span></span><span class="n">barvy_po_tydnu</span> <span class="o">=</span> <span class="p">{}</span>
<span class="k">for</span> <span class="n">ovoce</span><span class="p">,</span> <span class="n">barva</span> <span class="ow">in</span> <span class="n">barvy</span><span class="o">.</span><span class="n">items</span><span class="p">():</span>
    <span class="n">barvy_po_tydnu</span><span class="p">[</span><span class="n">ovoce</span><span class="p">]</span> <span class="o">=</span> <span class="s1">&#39;černo-hnědo-&#39;</span> <span class="o">+</span> <span class="n">barva</span>

<span class="nb">print</span><span class="p">(</span><span class="n">barvy_po_tydnu</span><span class="p">[</span><span class="s1">&#39;jablko&#39;</span><span class="p">])</span>
</pre></div><h2 id="typy_klicu_a_hodnot">Typy klíčů a hodnot
<a href="#typy_klicu_a_hodnot" class="header-link">#</a>
</h2>
<p>Do slovníku můžeš uložit jakoukoli hodnotu: řetězce, seznamy, nebo čísla.</p>
<div class="highlight"><pre><span></span><span class="n">uzivatel</span> <span class="o">=</span> <span class="p">{</span><span class="s1">&#39;jméno&#39;</span><span class="p">:</span> <span class="s1">&#39;Amálka&#39;</span><span class="p">,</span> <span class="s1">&#39;velikost nohy&#39;</span><span class="p">:</span> <span class="mi">36</span><span class="p">,</span> <span class="s1">&#39;oblíbená čísla&#39;</span><span class="p">:</span> <span class="p">[</span><span class="mi">5</span><span class="p">,</span> <span class="mi">27</span><span class="p">]}</span>
</pre></div><p>Jako <em>klíč</em> jde ovšem použít jen hodnoty, podle kterých pak Python umí záznam
rychle najít.
A to nejsou všechny. Řetězce a čísla použít jdou:</p>
<div class="highlight"><pre><span></span><span class="n">jmena_cisel</span> <span class="o">=</span> <span class="p">{</span><span class="mi">2</span><span class="p">:</span> <span class="s1">&#39;dva&#39;</span><span class="p">,</span> <span class="mi">3</span><span class="p">:</span> <span class="s1">&#39;tři&#39;</span><span class="p">}</span>
</pre></div><p>Ale seznamy nebo jiné slovníky ne.
Typy které se dají použít jako klíč ve slovníku se technicky označují jako
„<em>hashovatelné</em>“ (angl. <em>hashable</em>).
Tento termín se objevuje v chybových hláškách:</p>
<div class="highlight"><pre><span></span><span class="gp">&gt;&gt;&gt; </span><span class="n">jmena_seznamu</span> <span class="o">=</span> <span class="p">{[</span><span class="mi">1</span><span class="p">,</span> <span class="mi">2</span><span class="p">,</span> <span class="mi">3</span><span class="p">]:</span> <span class="s1">&#39;čísla&#39;</span><span class="p">,</span> <span class="p">[</span><span class="s1">&#39;a&#39;</span><span class="p">,</span> <span class="s1">&#39;b&#39;</span><span class="p">,</span> <span class="s1">&#39;c&#39;</span><span class="p">]:</span> <span class="s1">&#39;řetězce&#39;</span><span class="p">}</span>
<span class="gt">Traceback (most recent call last):</span>
  File <span class="nb">&quot;&lt;stdin&gt;&quot;</span>, line <span class="m">1</span>, in <span class="n">&lt;module&gt;</span>
<span class="gr">TypeError</span>: <span class="n">unhashable type: &#39;list&#39;</span>
</pre></div><p><var>N</var>-tice jsou hashovatelné, pokud obsahují jen hashovatelné hodnoty:</p>
<div class="highlight"><pre><span></span><span class="gp">&gt;&gt;&gt; </span><span class="n">figurky</span> <span class="o">=</span> <span class="p">{(</span><span class="s1">&#39;c&#39;</span><span class="p">,</span> <span class="mi">1</span><span class="p">):</span> <span class="s1">&#39;bílý střelec&#39;</span><span class="p">,</span> <span class="p">(</span><span class="s1">&#39;e&#39;</span><span class="p">,</span> <span class="mi">8</span><span class="p">):</span> <span class="s1">&#39;černý král&#39;</span><span class="p">}</span>
<span class="gp">&gt;&gt;&gt; </span><span class="n">figurky</span><span class="p">[</span><span class="s1">&#39;c&#39;</span><span class="p">,</span> <span class="mi">1</span><span class="p">]</span>
<span class="go">&#39;bílý střelec&#39;</span>
</pre></div><div class="highlight"><pre><span></span><span class="gp">&gt;&gt;&gt; </span><span class="n">jmena</span> <span class="o">=</span> <span class="p">{([</span><span class="mi">1</span><span class="p">,</span> <span class="mi">2</span><span class="p">,</span> <span class="mi">3</span><span class="p">],</span> <span class="p">[</span><span class="mi">3</span><span class="p">,</span> <span class="mi">4</span><span class="p">,</span> <span class="mi">5</span><span class="p">]):</span> <span class="s1">&#39;dvojice seznamů&#39;</span><span class="p">}</span>
<span class="gt">Traceback (most recent call last):</span>
  File <span class="nb">&quot;&lt;stdin&gt;&quot;</span>, line <span class="m">1</span>, in <span class="n">&lt;module&gt;</span>
<span class="gr">TypeError</span>: <span class="n">unhashable type: &#39;list&#39;</span>
</pre></div><h2 id="a_to_je_zatim_ke_slovnikum_vse">A to je zatím ke slovníkům vše
<a href="#a_to_je_zatim_ke_slovnikum_vse" class="header-link">#</a>
</h2>
<p>Chceš-li mít všechny triky, které  slovníky umí,
pěkně pohromadě, můžeš si stáhnout
<a href="https://pyvec.github.io/cheatsheets/dicts/dicts-cs.pdf">Slovníkový tahák</a>.</p>
<p>Kompletní popis slovníků najdeš
v <a href="https://docs.python.org/3.0/library/stdtypes.html#mapping-types-dict">dokumentaci</a>
Pythonu.</p>