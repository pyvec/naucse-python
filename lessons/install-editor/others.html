<h1 id="instalace_editoru">Instalace  editoru
<a href="#header-instalace_editoru" class="header-link">#</a>
</h1>
<p>Používáš-li editor, pro který nemáme instrukce, budeš ho muset nastavit
sám/sama.
Tady je pár tipů, na co si dát pozor.</p>
<h2 id="nastaveni">Nastavení
<a href="#header-nastaveni" class="header-link">#</a>
</h2>
<h2 id="cislovani_radku">Číslování řádků
<a href="#header-cislovani_radku" class="header-link">#</a>
</h2>
<p>Ujisti se, že ti editor čísluje řádky.
Pokud ne, podívej se do nastavení a zjisti, jak se to zapíná.</p>
<h2 id="obarvovani">Obarvování
<a href="#header-obarvovani" class="header-link">#</a>
</h2>
<p>Ulož soubor s koncovkou <code>.py</code> – například <code>zkouska.py</code> – a zkopíruj do něj
následující program:</p>
<div class="highlight"><pre><span></span><span class="k">def</span> <span class="nf">foo</span><span class="p">():</span>
    <span class="k">return</span> <span class="s2">&quot;abc&quot;</span> <span class="o">*</span> <span class="mi">2</span>
</pre></div><p>Jestli se text automaticky obarví (klidně jinými barvami než tady),
je tvůj editor nastavený správně.
Jinak se podívej do nastavení a zjisti, jak se to zapíná.</p>
<h2 id="odsazovani">Odsazování
<a href="#header-odsazovani" class="header-link">#</a>
</h2>
<p>Stisknutím klávesy <kbd>Tab</kbd> na <em>začatku řádku</em> se vloží 4 mezery.
Pro psaní a sdílení kódu v Pythonu je důležité,
aby byly čtyři a aby to byly opravdu mezery.</p>
<p>Jestli to jsou mezery, se dá zjistit tak, že odsazení na začátku vybereš myší.
Jde-li vybírat po jednotlivých mezerách, je všechno v pořádku.</p>
<p>Nejde-li vybírat po jednotlivých mezerách, nebo pokud se jich po stisknutí
<kbd>Tab</kbd> vloží jiný počet než 4, podívej se do nastavení po možnostech
jako „velikost odsazení“ nebo „nahrazovat tabulátory za mezery”.</p>
<h2 id="kontrola_stylu_zdrojoveho_kodu">Kontrola stylu zdrojového kódu
<a href="#header-kontrola_stylu_zdrojoveho_kodu" class="header-link">#</a>
</h2>
<p>Editory často podporují instalaci pluginů, které mohou psaní kódu usnadnit
a pomoci s jeho kontrolou.
Jeden z neužitečnějších je plugin pro kontrolu správného stylu zdrojového kódu.</p>
<p>Tak jako čeština má Python typografická providla.
Například za čárkou se píše mezera, ale před ní ne.
Jsou nepovinná, program bude fungovat i při jejich nedodržení,
ale pomáhají psát přehledný kód, tak je dobré je dodržovat už od začátku.
Tato pravidla jsou popsána
v dokumentu <a href="https://www.python.org/dev/peps/pep-0008/">PEP8</a>.</p>
<p>Zkus takový plugin pro svůj editor najít a nainstalovat.</p>
<h2 id="nacvik_odsazovani">Nácvik odsazování
<a href="#header-nacvik_odsazovani" class="header-link">#</a>
</h2>
<p>Jak už bylo zmíňeno, v Pythonu je důležité, kolika mezerami řádek začíná.
Proto se nám bude hodit vědět, jak rychle odsazovat bloky textu.
Pojďme si ukázat, jak na to.</p>
<p>Zkopíruj si do editoru tento text:</p>
<div class="highlight"><pre><code>Ofelie:
Ach princi!
Jak má se Vaše Výsost už tak dlouho?
Hamlet:
Děkují poníženě: skvěle, skvěle, skvěle.
Ofelie:
Mám od vás, princi, stále ještě dárky,
Jež dávno toužím vrátit. Prosím vás,
račte je přijmout teď.
Hamlet:
Kdo? Já? Já nikdy
vám nedal nic.
Ofelie:
Dal, Výsosti. A spolu s dárky slova
tak rozmilá, že každý z nich
měl jejich vůni. Ta teď vyvanula,
a tak je vracím. Dary nejbohatší
se mění v trety, když se dárce mračí.
Zde, Výsosti.</code></pre></div><p><small>(úryvek ze hry Hamlet, napsal W. Shakespeare, překlad E. A. Saudek)</small></p>
<p>Tenhle text není moc přehledný, tak ho zkusíme poodsazovat, aby vypadal takhle:</p>
<div class="highlight"><pre><code>Ofelie:
    Ach princi!
    Jak má se Vaše Výsost už tak dlouho?
Hamlet:
    Děkují poníženě: skvěle, skvěle, skvěle.
Ofelie:
    Mám od vás, princi, stále ještě dárky,
    Jež dávno toužím vrátit. Prosím vás,
    račte je přijmout teď.
atd.</code></pre></div><p>Abys odsadil/a jeden řádek, nastav kurzor na začátek řádku a stiskni
klávesu <kbd>Tab</kbd>.
Každým stisknutím řádek odsadíš o 4 mezery.</p>
<p>Odsadíš-li moc, pomocí <kbd>Shift</kbd>+<kbd>Tab</kbd> odsazení zmenšíš.</p>
<p>Chceš-li odsadit víc řádků najednou, všechny je vyber a stiskni <kbd>Tab</kbd>.
I výběr můžeš „od-odsadit“ pomocí <kbd>Shift</kbd>+<kbd>Tab</kbd>.</p>
<p>A to je vše! Teď máš nejen nastavený editor, ale umíš ho i používat.</p>