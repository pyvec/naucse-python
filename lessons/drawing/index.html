<h1 id="nakresli_mi_hada">Nakresli mi hada
<a href="#header-nakresli_mi_hada" class="header-link">#</a>
</h1>
<p>Většina videoher má vlastní svět – spoustu čísel, textů, seznamů a jiných
datových objektů, které popisují všechno, co ve hře je – celý <em>stav</em> hry.
Tenhle stav se časem mění, ať už automaticky nebo podle akcí hráče.
A docela často – většinou zhruba šedesátkrát za vteřinu – se stav hry převede
na obrázek, který se hráčovi ukáže.</p>
<p>Abys mohl/a zobrazit hada, budeš napřed muset definovat stav hry – zadat
to, co se má vykreslovat.</p>
<p>Zkus se zamyslet, co všechno bude ten stav obsahovat: co všechno si počítač
musí o hře „pamatovat“, aby mohl aktuální stav zobrazit?</p>
<p>Bude potřebovat například aktuální polohu všech částí hada: kde má začátek?
Kroutí se doprava nebo doleva? Jak je dlouhý?
Naopak barvu hada se stavu ukložit nepotřebuješ – každý had v téhle hře bude
stejný.</p>
<p>Napadne tě, jak polohu hada zapsat pomocí čísel, seznamů a dalších základních
datových typů?</p>
<h2 id="reprezentace_hada">Reprezentace hada
<a href="#header-reprezentace_hada" class="header-link">#</a>
</h2>
<p>Asi nejjednodušší způsob, jak si v počítači „zapamatovat“ herního hada,
je pomocí seznamu souřadnic.</p>
<p>Pamatuješ si ze školy na kartézské souřadnice?
To je taková ta část matematiky, co možná vypadala že nemá praktické využití.
Pro počítačovou grafiku jsou ale souřadnice to co pro češtinu písmenka.
Pojďme si je osvěžit.</p>
<p>Každý bod v rovině (třeba na obrazovce!)
je možné popsat dvěmi čísly: <var>x</var>-ovou a <var>y</var>-ovou souřadnicí.
Ta <var>x</var>-ová říká, jak moc vlevo je bod od nějakého počátku,
ta <var>y</var>-ová udává jak moc je nahoře.
My za onen „počátek“ zvolíme roh okýnka, ve kterém se bude plazit náš had.</p>
<p>Na rozdíl od školní geometrie se had bude plazit po čtverečkové mřížce.
Je to jako na šachovnici – když jde pěšec na D5, D značí, jak moc je to
políčko vlevo od okraje a 5 jak moc „nahoře“.</p>
<p>Tady je had, který začíná na souřadnicích (1, 2) a hlavu má na (4, 5):</p>
<p><span class="figure"><a href="naucse:static?filename=coords.svg"><img src="naucse:static?filename=coords.svg" alt="Had na „šachovnici“ se souřadnicemi"></a></span></p>
<p>Možná si všimneš, že matematický zápis souřadnic – (1, 2) – odpovídá
způsobu, jak se v Pythonu píšou <var>n</var>-tice.
To není náhoda!
Dvojice čísel je perfektní způsob, jak uložit souřadnice kousku hada.</p>
<p>Had má ale kousků víc, a jinak dlouzí hadi jich budou mít různý počet.
Na to je dobré použít seznam. Seznam souřadnic.
A protože souřadnice pro nás budou dvojice čísel,
seznam souřadnic bude seznam dvojic čísel.</p>
<p>Had z obrázku výše bude v Pythonu vypadat takto:</p>
<div class="highlight"><pre><span></span><span class="n">snake</span> <span class="o">=</span> <span class="p">[(</span><span class="mi">1</span><span class="p">,</span> <span class="mi">2</span><span class="p">),</span> <span class="p">(</span><span class="mi">2</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">3</span><span class="p">),</span> <span class="p">(</span><span class="mi">3</span><span class="p">,</span> <span class="mi">4</span><span class="p">),</span> <span class="p">(</span><span class="mi">3</span><span class="p">,</span> <span class="mi">5</span><span class="p">),</span> <span class="p">(</span><span class="mi">4</span><span class="p">,</span> <span class="mi">5</span><span class="p">)]</span>
</pre></div><p>Tohle je reprezentace hada – to, co je z hlediska hry potřeba o konkrétním
hadovi vědět.</p>
<p>Počítačům (a programátorům?) to takhle stačí.
My si to ale zkusme zobrazit barevně, ať hadovi rozumí i hráč naší budoucí hry.</p>
<h2 id="logicke_a_zobrazovaci_souradnice">Logické a zobrazovací souřadnice
<a href="#header-logicke_a_zobrazovaci_souradnice" class="header-link">#</a>
</h2>
<p>U vykreslování hada musíme vyřešit jeden základní problém:
převod <em>logických souřadnic</em> na souřadnice <em>obrazovky</em>.</p>
<p>Displeje počítačů fungují podobně jako naše souřadnicová „šachovnice“:
jsou to čtvercové mřížky plné políček.
Každému políčku – <em>pixelu</em> – lze nastavit barvu.
Hlavní rozdíl proti šachovnici je v tom, že pixelů na obrazovce je mnohem,
mnohem víc.</p>
<p>Kdyby byl každý „herní“ čtvereček 10×10 pixelů velký,
tak hlava hada z ukázky, která má „herní“ souřadnice (4, 5),
se na obrazovku bude vykreslovat na čtverečku, který začíná na (40, 50):</p>
<p><span class="figure"><a href="naucse:static?filename=coords-px.svg"><img src="naucse:static?filename=coords-px.svg" alt="Had na „šachovnici“ se souřadnicemi obrazovky"></a></span></p>
<p>A ocas s „herními“ (<em>logickými</em>) souřadnicemi (1, 2) se vykreslí na čtvereček
se souřadnicemi (10, 20).</p>
<h2 id="sazeni_ctverecku">Sázení čtverečku
<a href="#header-sazeni_ctverecku" class="header-link">#</a>
</h2>
<p>Na to, abychom hada vykreslili, použijeme okýnko z Pygletu.
Tady je základní kostra programu Pyglet, které už bys měl/a rozumět.</p>
<p>Udělej si nový, prázdný adresář na hadí hru, a kostru si
zkopíruj do souboru <code>ui.py</code>.
Budeme ji dál rozvíjet.</p>
<div class="highlight"><pre><span></span><span class="kn">import</span> <span class="nn">pyglet</span>

<span class="n">window</span> <span class="o">=</span> <span class="n">pyglet</span><span class="o">.</span><span class="n">window</span><span class="o">.</span><span class="n">Window</span><span class="p">()</span>

<span class="nd">@window</span><span class="o">.</span><span class="n">event</span>
<span class="k">def</span> <span class="nf">on_draw</span><span class="p">():</span>
    <span class="n">window</span><span class="o">.</span><span class="n">clear</span><span class="p">()</span>

<span class="n">pyglet</span><span class="o">.</span><span class="n">app</span><span class="o">.</span><span class="n">run</span><span class="p">()</span>
</pre></div><p><img src="naucse:static?filename=green.png" alt="" style="display:block; float:right; margin: 2px; border: 1px solid #ccc; border-radius: 1px;">
Stáhni si soubor <a href="naucse:static?filename=green.png">green.png</a> – zelený čtvereček –
a dej ho do adresáře, kam píšeš kód.</p>
<p>Pod <code>import pyglet</code> přidej řádek, který tento obrázek načte.</p>
<div class="highlight"><pre><span></span><span class="n">green_image</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;green.png&#39;</span><span class="p">)</span>
</pre></div><p>Potom zkus dovnitř do funkce <code>on_draw</code> přidat vykreslení obrázku na souřadnice
(40, 50), velikosti 10.</p>
<div class="highlight"><pre><span></span>    <span class="n">green_image</span><span class="o">.</span><span class="n">blit</span><span class="p">(</span><span class="mi">40</span><span class="p">,</span> <span class="mi">50</span><span class="p">,</span> <span class="n">width</span><span class="o">=</span><span class="mi">10</span><span class="p">,</span> <span class="n">height</span><span class="o">=</span><span class="mi">10</span><span class="p">)</span>
</pre></div><p>Program spusť (<code>cd</code> do nového adresáře; <code>python ui.py</code>). Funguje?
(Je docela důležité, aby fungoval – nevidíš-li zelený čtvereček,
nečti dál a program radši oprav.)</p>
<p>Jak vidíš, čtvereček je docela malý.
Budeme radši používat čtverečky větší, řekněme 64 pixelů.</p>
<p>To číslo je „střelené od boku“.
V programu ho použijeme několikrát, a možná ho později budeš chtít upravit.
Uložíme si ho proto do <em>konstanty</em> – proměnné, kterou nebudeme měnit.
Konstanty se tradičně pojmenovávají velkými písmeny, a píšou se hned za řádek
<code>import</code> (i když to není technicky nutné).
Přidej tedy za <code>import</code> řádek:</p>
<div class="highlight"><pre><span></span><span class="n">TILE_SIZE</span> <span class="o">=</span> <span class="mi">64</span>
</pre></div><p>… a ve volání <code>green.blit</code> velikost čtverečku zohledni:</p>
<div class="highlight"><pre><span></span>    <span class="n">green_image</span><span class="o">.</span><span class="n">blit</span><span class="p">(</span><span class="mi">4</span> <span class="o">*</span> <span class="n">TILE_SIZE</span><span class="p">,</span> <span class="mi">5</span> <span class="o">*</span> <span class="n">TILE_SIZE</span><span class="p">,</span>
                     <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>
</pre></div><p>Povedlo se? Máš čtvereček?
Jestli ne, zkus si program celý, řádek po řádce, projít a zkontrolovat.
Nebo ho porovnej se vzorovým řešením (což je rychlejší varianta, ale míň
se naučíš).</p>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="kn">import</span> <span class="nn">pyglet</span>

<span class="n">TILE_SIZE</span> <span class="o">=</span> <span class="mi">64</span>
<span class="n">green_image</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;green.png&#39;</span><span class="p">)</span>

<span class="n">window</span> <span class="o">=</span> <span class="n">pyglet</span><span class="o">.</span><span class="n">window</span><span class="o">.</span><span class="n">Window</span><span class="p">()</span>

<span class="nd">@window</span><span class="o">.</span><span class="n">event</span>
<span class="k">def</span> <span class="nf">on_draw</span><span class="p">():</span>
    <span class="n">window</span><span class="o">.</span><span class="n">clear</span><span class="p">()</span>
    <span class="n">green_image</span><span class="o">.</span><span class="n">blit</span><span class="p">(</span><span class="mi">4</span> <span class="o">*</span> <span class="n">TILE_SIZE</span><span class="p">,</span> <span class="mi">5</span> <span class="o">*</span> <span class="n">TILE_SIZE</span><span class="p">,</span>
                     <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>

<span class="n">pyglet</span><span class="o">.</span><span class="n">app</span><span class="o">.</span><span class="n">run</span><span class="p">()</span>
</pre></div>
    </div>
</div><h2 id="sazeni_hada">Sázení hada
<a href="#header-sazeni_hada" class="header-link">#</a>
</h2>
<p>Zkus teď na začátek programu – těsně pod <code>import</code> a konstantu – přidat
definici hada:</p>
<div class="highlight"><pre><span></span><span class="n">snake</span> <span class="o">=</span> <span class="p">[(</span><span class="mi">1</span><span class="p">,</span> <span class="mi">2</span><span class="p">),</span> <span class="p">(</span><span class="mi">2</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">3</span><span class="p">),</span> <span class="p">(</span><span class="mi">3</span><span class="p">,</span> <span class="mi">4</span><span class="p">),</span> <span class="p">(</span><span class="mi">3</span><span class="p">,</span> <span class="mi">5</span><span class="p">),</span> <span class="p">(</span><span class="mi">4</span><span class="p">,</span> <span class="mi">5</span><span class="p">)]</span>
</pre></div><p>A ve funkci <code>draw</code> vykresli všechny čtverečky hada.
Vzpomeň si, že seznam dvojic můžeš „projít“ pomocí cyklu <code>for</code> a „rozbalení“
<var>n</var>-tice:</p>
<div class="highlight"><pre><span></span><span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">snake</span><span class="p">:</span>
    <span class="o">...</span>
</pre></div><p>Funguje to? Vidíš v tom – aspoň zhruba – hada
(i když je poskládaný ze čtverečků)?</p>
<p><span class="figure"><a href="naucse:static?filename=coords-blocks.svg"><img src="naucse:static?filename=coords-blocks.svg" alt="Had na „šachovnici“ a ukázka programu"></a></span></p>
<p>Jestli ne, nezoufej, zkontroluj si to znovu, poptej se na radu.
Řešení využij až jako krajní možnost, jak pokračovat dál – nebo na kontrolu
správného řešení.</p>
<div class="solution" id="solution-1">
    <h3>Řešení</h3>
    <div class="solution-cover">
        <a href="naucse:solution?solution=1"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="kn">import</span> <span class="nn">pyglet</span>

<span class="n">TILE_SIZE</span> <span class="o">=</span> <span class="mi">64</span>

<span class="n">snake</span> <span class="o">=</span> <span class="p">[(</span><span class="mi">1</span><span class="p">,</span> <span class="mi">2</span><span class="p">),</span> <span class="p">(</span><span class="mi">2</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">3</span><span class="p">),</span> <span class="p">(</span><span class="mi">3</span><span class="p">,</span> <span class="mi">4</span><span class="p">),</span> <span class="p">(</span><span class="mi">3</span><span class="p">,</span> <span class="mi">5</span><span class="p">),</span> <span class="p">(</span><span class="mi">4</span><span class="p">,</span> <span class="mi">5</span><span class="p">)]</span>

<span class="n">green_image</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;green.png&#39;</span><span class="p">)</span>

<span class="n">window</span> <span class="o">=</span> <span class="n">pyglet</span><span class="o">.</span><span class="n">window</span><span class="o">.</span><span class="n">Window</span><span class="p">()</span>

<span class="nd">@window</span><span class="o">.</span><span class="n">event</span>
<span class="k">def</span> <span class="nf">on_draw</span><span class="p">():</span>
    <span class="n">window</span><span class="o">.</span><span class="n">clear</span><span class="p">()</span>
    <span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">snake</span><span class="p">:</span>
        <span class="n">green_image</span><span class="o">.</span><span class="n">blit</span><span class="p">(</span><span class="n">x</span> <span class="o">*</span> <span class="n">TILE_SIZE</span><span class="p">,</span> <span class="n">y</span> <span class="o">*</span> <span class="n">TILE_SIZE</span><span class="p">,</span>
                        <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>

<span class="n">pyglet</span><span class="o">.</span><span class="n">app</span><span class="o">.</span><span class="n">run</span><span class="p">()</span>
</pre></div>
    </div>
</div><h2 id="krmeni">Krmení
<a href="#header-krmeni" class="header-link">#</a>
</h2>
<p><img src="naucse:static?filename=red.png" alt="" style="display:block; float:right; margin: 2px; border: 1px solid #ccc; border-radius: 1px;">
<img src="naucse:static?filename=apple.png" alt="" style="display:block; float:right; margin: 2px; border: 1px solid #ccc; border-radius: 1px;">
Aby bylo ve hře co dělat, budeme potřebovat pro hada krmení.
Stáhni si do adresáře s projektem obrázek <code>apple.png</code> (ať už jednoduchý
čtvereček nebo detailnější obrázek), a zkus vykreslit jídlo třeba
na následující souřadnice:</p>
<div class="highlight"><pre><span></span><span class="n">food</span> <span class="o">=</span> <span class="p">[(</span><span class="mi">2</span><span class="p">,</span> <span class="mi">0</span><span class="p">),</span> <span class="p">(</span><span class="mi">5</span><span class="p">,</span> <span class="mi">1</span><span class="p">),</span> <span class="p">(</span><span class="mi">1</span><span class="p">,</span> <span class="mi">4</span><span class="p">)]</span>
</pre></div><div class="solution" id="solution-2">
    <h3>Řešení</h3>
    <div class="solution-cover">
        <a href="naucse:solution?solution=2"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="kn">import</span> <span class="nn">pyglet</span>

<span class="n">TILE_SIZE</span> <span class="o">=</span> <span class="mi">64</span>

<span class="n">snake</span> <span class="o">=</span> <span class="p">[(</span><span class="mi">1</span><span class="p">,</span> <span class="mi">2</span><span class="p">),</span> <span class="p">(</span><span class="mi">2</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">3</span><span class="p">),</span> <span class="p">(</span><span class="mi">3</span><span class="p">,</span> <span class="mi">4</span><span class="p">),</span> <span class="p">(</span><span class="mi">3</span><span class="p">,</span> <span class="mi">5</span><span class="p">),</span> <span class="p">(</span><span class="mi">4</span><span class="p">,</span> <span class="mi">5</span><span class="p">)]</span>
<span class="n">food</span> <span class="o">=</span> <span class="p">[(</span><span class="mi">2</span><span class="p">,</span> <span class="mi">0</span><span class="p">),</span> <span class="p">(</span><span class="mi">5</span><span class="p">,</span> <span class="mi">1</span><span class="p">),</span> <span class="p">(</span><span class="mi">1</span><span class="p">,</span> <span class="mi">4</span><span class="p">)]</span>

<span class="n">red_image</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;apple.png&#39;</span><span class="p">)</span>
<span class="n">green_image</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;green.png&#39;</span><span class="p">)</span>

<span class="n">window</span> <span class="o">=</span> <span class="n">pyglet</span><span class="o">.</span><span class="n">window</span><span class="o">.</span><span class="n">Window</span><span class="p">()</span>

<span class="nd">@window</span><span class="o">.</span><span class="n">event</span>
<span class="k">def</span> <span class="nf">on_draw</span><span class="p">():</span>
    <span class="n">window</span><span class="o">.</span><span class="n">clear</span><span class="p">()</span>
    <span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">snake</span><span class="p">:</span>
        <span class="n">green_image</span><span class="o">.</span><span class="n">blit</span><span class="p">(</span><span class="n">x</span> <span class="o">*</span> <span class="n">TILE_SIZE</span><span class="p">,</span> <span class="n">y</span> <span class="o">*</span> <span class="n">TILE_SIZE</span><span class="p">,</span>
                        <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>
    <span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">food</span><span class="p">:</span>
        <span class="n">red_image</span><span class="o">.</span><span class="n">blit</span><span class="p">(</span><span class="n">x</span> <span class="o">*</span> <span class="n">TILE_SIZE</span><span class="p">,</span> <span class="n">y</span> <span class="o">*</span> <span class="n">TILE_SIZE</span><span class="p">,</span>
                        <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>

<span class="n">pyglet</span><span class="o">.</span><span class="n">app</span><span class="o">.</span><span class="n">run</span><span class="p">()</span>
</pre></div>
    </div>
</div><p>Používáš-li detailnější obrázek, možná si všimneš, že má trošičku „zubaté“ hrany.
To je dáno způsobem, jakým v Pygletu obrázek vykreslujeme.
Úplné vysvětlení by zabralo příliš času, proto ukážu jen řešení.
Až se naučíš grafiku víc do hloubky, pochopíš co se tu děje :)</p>
<p>Do funkce <code>on_draw</code>, hned za <code>clear</code>, dej následující dva řádky:</p>
<div class="highlight"><pre><span></span>    <span class="c1"># Lepší vykreslování (pro nás zatím kouzelné zaříkadlo)</span>
    <span class="n">pyglet</span><span class="o">.</span><span class="n">gl</span><span class="o">.</span><span class="n">glEnable</span><span class="p">(</span><span class="n">pyglet</span><span class="o">.</span><span class="n">gl</span><span class="o">.</span><span class="n">GL_BLEND</span><span class="p">)</span>
    <span class="n">pyglet</span><span class="o">.</span><span class="n">gl</span><span class="o">.</span><span class="n">glBlendFunc</span><span class="p">(</span><span class="n">pyglet</span><span class="o">.</span><span class="n">gl</span><span class="o">.</span><span class="n">GL_SRC_ALPHA</span><span class="p">,</span> <span class="n">pyglet</span><span class="o">.</span><span class="n">gl</span><span class="o">.</span><span class="n">GL_ONE_MINUS_SRC_ALPHA</span><span class="p">)</span>
</pre></div><h2 id="nacitani_kousku_hada">Načítání kousků hada
<a href="#header-nacitani_kousku_hada" class="header-link">#</a>
</h2>
<p>Teď, když umíš kreslit hada ze čtverců, zkusíme ho udělat hezčího.
Stáhni si archiv <a href="naucse:static?filename=snake-tiles.zip">snake-tiles.zip</a>
a rozbal si ho tak, aby adresář <code>snake-tiles</code> s obrázky byl na stejné úrovni
jako program s hrou.
Struktura adresáře by měla vypadat takhle:</p>
<p><span class="figure"><a href="naucse:static?filename=screenshot-dir.png"><img src="naucse:static?filename=screenshot-dir.png" alt="Adresářová struktura"></a></span></p>
<p>V archivuje spousta „kousků“ hada, které můžeme vykreslovat místo zelených
čtverečků.
Kousky vypadají následovně.
Všimni si pojmenování – každý kousek hada buď spojuje dvě strany obrázku,
nebo stranu obrázku s hlavou či ocasem.
Obrázek se jmenuje <var>odkud</var>-<var>kam</var>.png.</p>
<p><span class="figure"><a href="naucse:static?filename=snake-tiles.png"><img src="naucse:static?filename=snake-tiles.png" alt="Kousky hada"></a></span></p>
<div class="admonition note"><p>Co jsou taková ta divná „hadí vajíčka”?
To je pro přímad, že by had byl jen jedno políčko dlouhý – a tedy měl hlavu
i ocas na stejném políčku.
V naší hře se do takového stavu nedostaneme (had bude začínat s délkou 2),
ale může se stát, že se do něj dostaneš omylem při vývoji hry.
Když jsou obrázky k dispozici, lépe pak zjišťuješ, co je špatně.</p>
</div><p>Pojďme si teď tyhle obrázky <em>načíst</em>.
Šlo by to dělat postupně, třeba takhle:</p>
<div class="highlight"><pre><span></span><span class="n">bottom_left</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;snake-tiles/bottom-left.png&#39;</span><span class="p">)</span>
<span class="n">bottom_right</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;snake-tiles/bottom-right.png&#39;</span><span class="p">)</span>
<span class="n">bottom_top</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;snake-tiles/bottom-top.png&#39;</span><span class="p">)</span>
<span class="o">...</span>
</pre></div><p>Ale obrázků je spousta, tímhle způsobem by to bylo zdlouhavé a nejspíš bys
na některý zapomněl/a.</p>
<p>Proto Pythonu řekneme, aby nám dal všechny soubory s koncovkou <code>.png</code> v daném
adresáři.
Na to se dá použít třída <code>Path</code> z modulu <a href="https://docs.python.org/3/library/pathlib.html"><code>pathlib</code></a>.
Zkus si napsat (do nového souboru, třeba <code>experiment.py</code>) tento kód
a spustit ho.
Dokážeš vysvětlit, co dělá?</p>
<div class="highlight"><pre><span></span><span class="kn">from</span> <span class="nn">pathlib</span> <span class="kn">import</span> <span class="n">Path</span>

<span class="n">TILES_DIRECTORY</span> <span class="o">=</span> <span class="n">Path</span><span class="p">(</span><span class="s1">&#39;snake-tiles&#39;</span><span class="p">)</span>

<span class="k">for</span> <span class="n">path</span> <span class="ow">in</span> <span class="n">TILES_DIRECTORY</span><span class="o">.</span><span class="n">glob</span><span class="p">(</span><span class="s1">&#39;*.png&#39;</span><span class="p">):</span>
    <span class="nb">print</span><span class="p">(</span><span class="n">path</span><span class="p">)</span>
</pre></div><p>My z každého souboru potřebujeme nejlépe jméno, tedy místo
<code>snake-tiles/right-head.png</code> jenom <code>right-head</code>.
Na to naštěstí existuje atribut <code>stem</code> (<em>kořen</em>, t.j. jméno bez přípony).
Místo <code>print(path)</code> použij:</p>
<div class="highlight"><pre><span></span>    <span class="nb">print</span><span class="p">(</span><span class="n">path</span><span class="o">.</span><span class="n">stem</span><span class="p">)</span>
</pre></div><p>Funguje? Máš vypsané všechny možné kousky hada?</p>
<p>Teď budeme chtít načíst obrázky do <em>slovníku</em>.
<em>Klíče</em> slovníku, podle kterých budeme vyhledávat, budou jména, která jsi
právě vypsal/a.
<em>Hodnoty</em> pak budou pygletí obrázky, které ve hře můžeš rovnou vykreslit.</p>
<p>Začni s prázdným slovníkem, <code>{}</code>, a v cyklu <code>for</code> do něj postupně přidávej
záznamy.
Pak slovník vypiš.</p>
<p>Až to budeš mít, měl by výpis vypadat asi takhle:</p>
<div class="highlight"><pre><code>{'right-tongue': &lt;ImageData 64x64&gt;, 'top-tongue': &lt;ImageData 64x64&gt;,
 'right-top': &lt;ImageData 64x64&gt;, 'left-bottom': &lt;ImageData 64x64&gt;,
 'tail-left': &lt;ImageData 64x64&gt;, 'bottom-tongue': &lt;ImageData 64x64&gt;,
 'left-top': &lt;ImageData 64x64&gt;, 'bottom-bottom': &lt;ImageData 64x64&gt;,
 ...</code></pre></div><div class="solution" id="solution-3">
    <h3>Řešení</h3>
    <div class="solution-cover">
        <a href="naucse:solution?solution=3"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="kn">from</span> <span class="nn">pathlib</span> <span class="kn">import</span> <span class="n">Path</span>

<span class="kn">import</span> <span class="nn">pyglet</span>

<span class="n">TILES_DIRECTORY</span> <span class="o">=</span> <span class="n">Path</span><span class="p">(</span><span class="s1">&#39;snake-tiles&#39;</span><span class="p">)</span>

<span class="n">snake_tiles</span> <span class="o">=</span> <span class="p">{}</span>
<span class="k">for</span> <span class="n">path</span> <span class="ow">in</span> <span class="n">TILES_DIRECTORY</span><span class="o">.</span><span class="n">glob</span><span class="p">(</span><span class="s1">&#39;*.png&#39;</span><span class="p">):</span>
    <span class="n">snake_tiles</span><span class="p">[</span><span class="n">path</span><span class="o">.</span><span class="n">stem</span><span class="p">]</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="n">path</span><span class="p">)</span>

<span class="nb">print</span><span class="p">(</span><span class="n">snake_tiles</span><span class="p">)</span>
</pre></div>
    </div>
</div><h2 id="housenka">Housenka
<a href="#header-housenka" class="header-link">#</a>
</h2>
<p>A teď zkus načtení obrázků začlenit do programu s hadem!</p>
<p>Všechny importy patří nahoru, konstanty pod ně, a dál pak zbytek kódu.
Vypisovat načtený slovník ve hře nemusíš, zato místo <code>green_image</code>
pak ve vykreslovací funkci použij třeba <code>snake_tiles['tail-head']</code>.</p>
<p>Místo čtverečků se teď objeví kuličky – místo hada budeš mít „housenku“.</p>
<p><span class="figure"><a href="naucse:static?filename=caterpillar.png"><img src="naucse:static?filename=caterpillar.png" alt="Housenka"></a></span></p>
<div class="solution" id="solution-4">
    <h3>Řešení</h3>
    <div class="solution-cover">
        <a href="naucse:solution?solution=4"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="kn">from</span> <span class="nn">pathlib</span> <span class="kn">import</span> <span class="n">Path</span>

<span class="kn">import</span> <span class="nn">pyglet</span>

<span class="n">TILE_SIZE</span> <span class="o">=</span> <span class="mi">64</span>
<span class="n">TILES_DIRECTORY</span> <span class="o">=</span> <span class="n">Path</span><span class="p">(</span><span class="s1">&#39;snake-tiles&#39;</span><span class="p">)</span>

<span class="n">snake</span> <span class="o">=</span> <span class="p">[(</span><span class="mi">1</span><span class="p">,</span> <span class="mi">2</span><span class="p">),</span> <span class="p">(</span><span class="mi">2</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">3</span><span class="p">),</span> <span class="p">(</span><span class="mi">3</span><span class="p">,</span> <span class="mi">4</span><span class="p">),</span> <span class="p">(</span><span class="mi">3</span><span class="p">,</span> <span class="mi">5</span><span class="p">),</span> <span class="p">(</span><span class="mi">4</span><span class="p">,</span> <span class="mi">5</span><span class="p">)]</span>
<span class="n">food</span> <span class="o">=</span> <span class="p">[(</span><span class="mi">2</span><span class="p">,</span> <span class="mi">0</span><span class="p">),</span> <span class="p">(</span><span class="mi">5</span><span class="p">,</span> <span class="mi">1</span><span class="p">),</span> <span class="p">(</span><span class="mi">1</span><span class="p">,</span> <span class="mi">4</span><span class="p">)]</span>

<span class="n">red_image</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="s1">&#39;apple.png&#39;</span><span class="p">)</span>
<span class="n">snake_tiles</span> <span class="o">=</span> <span class="p">{}</span>
<span class="k">for</span> <span class="n">path</span> <span class="ow">in</span> <span class="n">TILES_DIRECTORY</span><span class="o">.</span><span class="n">glob</span><span class="p">(</span><span class="s1">&#39;*.png&#39;</span><span class="p">):</span>
    <span class="n">snake_tiles</span><span class="p">[</span><span class="n">path</span><span class="o">.</span><span class="n">stem</span><span class="p">]</span> <span class="o">=</span> <span class="n">pyglet</span><span class="o">.</span><span class="n">image</span><span class="o">.</span><span class="n">load</span><span class="p">(</span><span class="n">path</span><span class="p">)</span>

<span class="n">window</span> <span class="o">=</span> <span class="n">pyglet</span><span class="o">.</span><span class="n">window</span><span class="o">.</span><span class="n">Window</span><span class="p">()</span>

<span class="nd">@window</span><span class="o">.</span><span class="n">event</span>
<span class="k">def</span> <span class="nf">on_draw</span><span class="p">():</span>
    <span class="n">window</span><span class="o">.</span><span class="n">clear</span><span class="p">()</span>
    <span class="n">pyglet</span><span class="o">.</span><span class="n">gl</span><span class="o">.</span><span class="n">glEnable</span><span class="p">(</span><span class="n">pyglet</span><span class="o">.</span><span class="n">gl</span><span class="o">.</span><span class="n">GL_BLEND</span><span class="p">)</span>
    <span class="n">pyglet</span><span class="o">.</span><span class="n">gl</span><span class="o">.</span><span class="n">glBlendFunc</span><span class="p">(</span><span class="n">pyglet</span><span class="o">.</span><span class="n">gl</span><span class="o">.</span><span class="n">GL_SRC_ALPHA</span><span class="p">,</span> <span class="n">pyglet</span><span class="o">.</span><span class="n">gl</span><span class="o">.</span><span class="n">GL_ONE_MINUS_SRC_ALPHA</span><span class="p">)</span>
    <span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">snake</span><span class="p">:</span>
        <span class="n">snake_tiles</span><span class="p">[</span><span class="s1">&#39;tail-head&#39;</span><span class="p">]</span><span class="o">.</span><span class="n">blit</span><span class="p">(</span>
            <span class="n">x</span> <span class="o">*</span> <span class="n">TILE_SIZE</span><span class="p">,</span> <span class="n">y</span> <span class="o">*</span> <span class="n">TILE_SIZE</span><span class="p">,</span> <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>
    <span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">food</span><span class="p">:</span>
        <span class="n">red_image</span><span class="o">.</span><span class="n">blit</span><span class="p">(</span>
            <span class="n">x</span> <span class="o">*</span> <span class="n">TILE_SIZE</span><span class="p">,</span> <span class="n">y</span> <span class="o">*</span> <span class="n">TILE_SIZE</span><span class="p">,</span> <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>

<span class="n">pyglet</span><span class="o">.</span><span class="n">app</span><span class="o">.</span><span class="n">run</span><span class="p">()</span>
</pre></div>
    </div>
</div><h2 id="jak_vybrat_ctverecky">Jak vybrat čtverečky?
<a href="#header-jak_vybrat_ctverecky" class="header-link">#</a>
</h2>
<p>Místo toho, aby byl všude stejný kousek hada,
ale budeme chtít vybrat vždycky ten správný.</p>
<p>Jak na to?</p>
<p>Podle čeho ho vybrat?</p>
<p>Vytvoř soubor <code>smery.py</code> a napiš do něj:</p>
<div class="highlight"><pre><span></span><span class="n">snake</span> <span class="o">=</span> <span class="p">[(</span><span class="mi">1</span><span class="p">,</span> <span class="mi">2</span><span class="p">),</span> <span class="p">(</span><span class="mi">2</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">2</span><span class="p">),</span> <span class="p">(</span><span class="mi">3</span><span class="p">,</span> <span class="mi">3</span><span class="p">),</span> <span class="p">(</span><span class="mi">3</span><span class="p">,</span> <span class="mi">4</span><span class="p">),</span> <span class="p">(</span><span class="mi">3</span><span class="p">,</span> <span class="mi">5</span><span class="p">),</span> <span class="p">(</span><span class="mi">4</span><span class="p">,</span> <span class="mi">5</span><span class="p">)]</span>

<span class="k">for</span> <span class="n">x</span><span class="p">,</span> <span class="n">y</span> <span class="ow">in</span> <span class="n">snake</span><span class="p">:</span>
    <span class="nb">print</span><span class="p">(</span><span class="n">x</span><span class="p">,</span> <span class="n">y</span><span class="p">)</span>
</pre></div><p>Tenhle kód vypisuje souřadnice:</p>
<div class="highlight"><pre><code>1 2
2 2
3 2
3 3
3 4
3 5
4 5</code></pre></div><p>Zkus vymyslet, jak by se tenhle kód dal změnit, aby vypisoval ke každé
souřadnici <em>směr</em> k předchozímu a následujícímu políčku – tedy odkud a kam
každý kousek hada „vede“.
Takhle:</p>
<div class="highlight"><pre><code>1 2 tail right
2 2 left right
3 2 left top
3 3 bottom top
3 4 bottom top
3 5 bottom right
4 5 left head</code></pre></div><p>Toto je <strong>těžký úkol</strong>.
Nepředpokládám, že ho zvládneš vyřešit hned, i když všechny potřebné informace
a nástroje k tomu znáš.
Zkus nad tím ale přemýšlet, nech si to rozležet v hlavě třeba přes noc,
vrať se k materiálům k předchozím lekcím (hlavně k úvodu do Pythonu),
zkoušej a objevuj… A časem na to přijdeš.</p>
<p>Až se to stane, zkus své řešení co nejvíc <em>zjednodušit</em> a pak ho zakomponovat
do vykreslovací funkce.
To by už nemělo být příliš složité:</p>
<div class="highlight"><pre><span></span>    <span class="k">for</span> <span class="err">???</span> <span class="ow">in</span> <span class="err">???</span><span class="n">snake</span><span class="err">???</span><span class="p">:</span>
        <span class="o">...</span>
        <span class="n">x</span> <span class="o">=</span> <span class="err">???</span>
        <span class="n">y</span> <span class="o">=</span> <span class="err">???</span>
        <span class="n">odkud</span> <span class="o">=</span> <span class="err">???</span>
        <span class="n">kam</span> <span class="o">=</span> <span class="err">???</span>
        <span class="o">...</span>

        <span class="n">snake_tiles</span><span class="p">[</span><span class="n">odkud</span> <span class="o">+</span> <span class="s1">&#39;-&#39;</span> <span class="o">+</span> <span class="n">kam</span><span class="p">]</span><span class="o">.</span><span class="n">blit</span><span class="p">(</span>
            <span class="n">x</span> <span class="o">*</span> <span class="n">TILE_SIZE</span><span class="p">,</span> <span class="n">y</span> <span class="o">*</span> <span class="n">TILE_SIZE</span><span class="p">,</span> <span class="n">width</span><span class="o">=</span><span class="n">TILE_SIZE</span><span class="p">,</span> <span class="n">height</span><span class="o">=</span><span class="n">TILE_SIZE</span><span class="p">)</span>
</pre></div><p>Soubor <code>smery.py</code> po vyřešení nemaž, bude se ti pak hodit.</p>
<p>Odměnou za vyřešení tohoto úkolu ti bude had místo housenky.</p>
<p>Než na to přijdeš, zbytek programu ti neuteče.
Housenka je úplně stejně hratelná jako had, jen jinak vypadá.
Klidně přejdi na další část – logiku hry – s housenkou.</p>