<h1 id="git">Git
<a href="#git" class="header-link">#</a>
</h1>
<p>Další program, který budeme později potřebovat,
nám později umožní (mimojiné) spolupracovat
na vznikajících programech s ostatními.
Jmenuje se Git.
Pojďme si ho nainstalovat a nastavit.</p>
<p>Instalace je různá pro různé operační systémy, vyber ten svůj.</p>
<h2 id="linux">Linux
<a href="#linux" class="header-link">#</a>
</h2>
<p>Instalaci na Linux zvládneme jedním příkazem:</p>
<p><strong>Fedora, RHEL</strong>:</p>
<div class="highlight"><pre><span></span><span class="gp">$ </span>sudo<span class="w"> </span>dnf<span class="w"> </span>install<span class="w"> </span>git<span class="w"> </span>gitk<span class="w"> </span>git-gui<span class="w"> </span>nano
</pre></div><p><strong>Ubuntu, Debian</strong>:</p>
<div class="highlight"><pre><span></span><span class="gp">$ </span>sudo<span class="w"> </span>apt-get<span class="w"> </span>install<span class="w"> </span>git<span class="w"> </span>gitk<span class="w"> </span>git-gui<span class="w"> </span>nano
</pre></div><p>U jiných Linuxů předpokládám, že instalovat umíš; nainstaluj si <em>git</em>,
<em>gitk</em>, <em>git gui</em> a <em>nano</em>.</p>
<p>Jestli máš nainstalováno, ještě nastav Gitu editor.
Pokud nemáš rád/a Vim (nebo nevíš co to je),
zadej tento příkaz:</p>
<div class="highlight"><pre><span></span><span class="gp">$ </span>git<span class="w"> </span>config<span class="w"> </span>--global<span class="w"> </span>core.editor<span class="w"> </span>nano
</pre></div><p>Dál pokračuj obecným <a href="#config">nastavením</a> níže.</p>
<h2 id="windows">Windows
<a href="#windows" class="header-link">#</a>
</h2>
<p>Jdi na stránku <a href="https://git-scm.org">git-scm.org</a>, stáhni si
Git a nainstaluj si ho.</p>
<p>Při instalaci se ujisti, že jsou vybrány tyto volby:</p>
<ul>
<li>Adjusting your PATH enviroment: Git from the command line and also from 3rd-party software</li>
<li>Configuring the line ending conversions: Checkout Windows-style, commit Unix-style line endings</li>
</ul>
<p>Ostatní možnosti neměň.</p>
<p>Potom Gitu nastav editor.
Máš-li otevřenou příkazovou řádku, zavři ji a otevři novou.
(Instalace mění systémové nastavení, které se musí načíst znovu.)
V nové příkazové řádce zadej:</p>
<div class="highlight"><pre><span></span><span class="go">&gt; git config --global core.editor notepad</span>
<span class="go">&gt; git config --global format.commitMessageColumns 80</span>
<span class="go">&gt; git config --global gui.encoding utf-8</span>
</pre></div><p>A teď pokračuj v sekci <a href="#config">Nastavení</a> níže – macOS přeskoč.</p>
<h2 id="macos">macOS
<a href="#macos" class="header-link">#</a>
</h2>
<p>Spusť v příkazové řádce <code>git</code>.
Je-li už nainstalovaný, dozvíš se, jak ho používat
(výpis začíná <code>usage</code>).
Jinak ho nainstaluj pomocí Homebrew:</p>
<div class="highlight"><pre><span></span><span class="gp">$ </span>brew<span class="w"> </span>install<span class="w"> </span>git<span class="w"> </span>git-gui
</pre></div><p>Nainstalovanému Gitu je ještě potřeba nastavit editor (zadej <code>nano</code>,
i když sis v rámci instalace editoru nainstaloval/a např. Atom).
Dělá se to tímto příkazem:</p>
<div class="highlight"><pre><span></span><span class="gp">$ </span>git<span class="w"> </span>config<span class="w"> </span>--global<span class="w"> </span>core.editor<span class="w"> </span>nano
</pre></div><p>Dál pokračuj obecným nastavením:</p>
<p><a id="config"></a></p>
<h2 id="nastaveni">Nastavení
<a href="#nastaveni" class="header-link">#</a>
</h2>
<p>Na projektu, který bude uložen v Gitu, může
spolupracovat více lidí.
Aby šlo dohledat, kdo udělal kterou změnu, je Gitu
potřeba říct jméno a e-mail.
Do příkazové řádky zadej následující příkazy, změň v nich ale
jméno a adresu:</p>
<div class="highlight"><pre><span></span><span class="gp">$ </span>git<span class="w"> </span>config<span class="w"> </span>--global<span class="w"> </span>user.name<span class="w"> </span><span class="s2">&quot;Adéla Novotná&quot;</span>
<span class="gp">$ </span>git<span class="w"> </span>config<span class="w"> </span>--global<span class="w"> </span>user.email<span class="w"> </span>adela.novotna@example.cz
</pre></div><p>Můžeš samozřejmě použít i přezdívku, nebo dokonce
falešný e-mail, ale v takovém případě bude složitější se
zapojit do týmových projektů.
Každopádně, jméno i e-mail jdou kdykoli změnit
tím, že konfigurační příkazy zadáš znovu.</p>
<div class="admonition note"><p>Pokud se bojíš spamu, neboj: nezačneš ho dostávat víc
než při normálním používání e-mailu.
Adresa se zobrazí jen lidem, kteří si stáhnou projekt,
do kterého jsi přispíval/a.
Spammeři se většinou zaměřují na méně technicky zdatné
lidi, než jsou uživatelé Gitu. :)</p>
</div><p>Dále si můžeš nastavit barevné výpisy – pokud si tedy
(jako někteří autoři Gitu) nemyslíš, že příkazová
řádka má být černobílá:</p>
<div class="highlight"><pre><span></span><span class="gp">$ </span>git<span class="w"> </span>config<span class="w"> </span>--global<span class="w"> </span>color.ui<span class="w"> </span><span class="nb">true</span>
</pre></div><div class="admonition note"><p>Spuštění <code>git config</code> nevypíše žádnou hlášku, že se operace povedla.
To je normální; stejně se chová spousta dalších příkazů, např. <code>cd</code>.</p>
<p>Aktuální konfiguraci gitu si můžeš zkontrolovat příkazem:</p>
<div class="highlight"><pre><span></span><span class="gp">$ </span>git<span class="w"> </span>config<span class="w"> </span>--global<span class="w"> </span>--list
<span class="go">user.name=Adéla Novotná</span>
<span class="go">user.email=adela.novotna@example.cz</span>
</pre></div></div><p>A to je vše! Git máš nainstalovaný. Gratuluji!</p>